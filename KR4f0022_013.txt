# -*- mode: mandoku-view; -*-
#+TITLE: 午亭文編
#+DATE: 2015-08-25 00:28:54.186778
#+PROPERTY: ID KR4f0022
#+PROPERTY: BASEEDITION WYG    
#+PROPERTY: JUAN 卷十三
<pb:KR4f0022_WYG_013-1a>¶
欽定四庫全書¶
　午亭文編巻十三¶
　　　　　　　　　　　　大學士陳廷敬撰¶
　今體詩¶
　　南谿贈别¶
南谿卜築快幽深况有樓居俯茂林老至圖書従散亂¶
春歸魚鳥任浮沉山畦花藥波紅雨軒砌藤蘿暈緑隂¶
欲别夜䦨勤秉燭祗應明月照分襟¶
<pb:KR4f0022_WYG_013-1b>¶
　　次韻張子礎副憲兼懐竇在兹秀才¶
前後清班忝竊同白頭相見意何窮春來御水還新緑¶
别後東華自輭紅巳共侯生温釣石蚤輸𢎞景卧松風¶
未應回首蓬山路林壑鶯花竟付公¶
　　辛酉八月北上道中寄里中㳺好四首¶
空山獨徃己三年近日羣㳺亦可憐風雨㫁魂迷隴上¶
闗河雙淚落燈前離觴㡬處還三宿野館今宵是别筵¶
一夜西樓纔小寐馬嘶人語聴凄然¶
<pb:KR4f0022_WYG_013-2a>¶
玉鵲菴西山寺東黄鶯送客訴春風花殘簾閣閒門閉¶
栁老河梁别席空鄉樹斜陽迷故壘郵亭夕露濕寒叢¶
栖栖夜火投人處宿鳥深枝笑轉蓬¶
二十年前燈火地暫來重别易沾裳己無揚子一㕓老¶
空有陶家三徑荒河漢影斜明月在館池人散朔風凉¶
牀頭驛道車輪過半枕闗山夢許長¶
望逺脩門再徃來秋霖秋日此裵&KR0966;身随旅雁辭家去¶
心逐居人送我回落木天風催逺别寒花客路為誰開¶
<pb:KR4f0022_WYG_013-2b>¶
山川到處傷離别數日旗亭酒數杯¶
　　小山¶
城西前日吾來處野徑清流竹樹斜日暮出城&KR0184;一過¶
不因水石為思家¶
　　三家店温生具食¶
出門已昏黑煙火隔城闉纔宿三家店便為千里人豆¶
羹肥勝肉柿酒白如銀邂逅臨岐路情同故舊親¶
　　過髙平弔畢亮四方伯二首¶
<pb:KR4f0022_WYG_013-3a>¶
重過躬耕地秋原木葉稀一哀銜别路雙淚落行衣書¶
札臨危在文章託付非凄凉荒宅里清徳耿餘輝(先生/以遺)¶
(藁屬余/訂定)¶
寒露凄凄重悲雲漠漠清松楸憐昔恨絮酒慟餘生暮¶
景衰容慘西風老淚傾那堪車馬色霑灑向長征(余居/隴側)¶
(先生數以/書存問)¶
　　野店曉發¶
三日山程十日行郵亭漏鼓夜分明寒雞己報清霜曉¶
<pb:KR4f0022_WYG_013-3b>¶
夢後家園别後情¶
　　潞安城南栁林二首¶
一路黄沙白日寒栁林秋色送征鞍更堪昨夜西風落¶
霜葉烟條太已殘¶
野路籬花放蕋新古墩殘栁閱黄塵葉稀風起逢摇落¶
猶挽長條贈逺人¶
　　渡河歌¶
白雲渡河河水隂朔風巻雲飛逺岑渡頭舟子青山曲¶
<pb:KR4f0022_WYG_013-4a>¶
賈客相看淚滿襟¶
　　屯留道中二首¶
留滯鄊闗路凄迷小縣城野禽呼有字村店問無名秋¶
樹變黄緑漳流兼濁清山川與時物不減别離情¶
鄉縣烟林外停車記昔曾此行秋色晩再别意難勝苦¶
憶黄花放生憐白鬢增荒城時一憩未敢夢觚稜¶
　　九日屯留客舎¶
九日孤城對夕陽空階人靜館垣荒寒花寂寂開閒戍¶
<pb:KR4f0022_WYG_013-4b>¶
落木蕭蕭下濁漳只有雁鴻聞憭慄即無風雨意蒼茫¶
未須更約登髙處客路何時不望鄉¶
　　沁州道中¶
山館郵籖數去程短長亭堠送人行悲風落葉銅鞮道¶
細雨寒蕪石勒城漸逺闗河秋色盡欲投烟火暮雲平¶
荒郊茅店凄其夜白髪黄塵莽自驚¶
　　發沁州懐銅川¶
赤嶂黄沙草樹荒銅鞮山色頗蒼蒼離心隻堠兼雙堠¶
<pb:KR4f0022_WYG_013-5a>¶
客淚清漳並濁漳野宿征夫連曉語南飛旅雁背人翔¶
雞鳴徃路空回首惆悵衣篝五夜霜¶
　　漳水源¶
水石漳源鎮清漳自此流金風吹素瀨玉鏡㵼靈湫科¶
斗收形小蛟龍託勢幽土人思德澤鼔笛賽春秋¶
　　緜山¶
晉侯旌善地夫子𣺌難攀野草環封界秋風緜上山蛇¶
龍今寂寞水石日潺湲有母能偕隠蒼茫掩涕還¶
<pb:KR4f0022_WYG_013-5b>¶
　　龍洲驛雪懐南溪¶
九月并州道飄颻早雪飛風兼木葉下寒映麥苖稀郵¶
驛人踪疊雲山鳥路微南溪此時節籬菊正依依¶
　　太原城南二首¶
車馬斜暉不入城野亭北望路分明翻愁噭噭南鴻去¶
却作天涯送客聲¶
秋草寒雲壠麥遲嘉禾難見頴同時夜聞蟋蟀還多感¶
惆悵唐風嵗暮時¶
<pb:KR4f0022_WYG_013-6a>¶
　　太原客夜¶
霜横月落曙燈親一夜邉城刻漏頻二十五聲秋點盡¶
直教點點到愁人¶
　　客舎遇張子美¶
蕭瑟霜風日夜吹棲遲客舎晩支離躭書似蠧空鑚紙¶
兀坐如蠶自褁絲為别鄉山行漸緩偶逢舊故語移時¶
還思接屋連牆日相對天涯是路岐¶
　　土橋栁¶
<pb:KR4f0022_WYG_013-6b>¶
栁未全凋葉半新土橋風暖拂行塵邉闗景物今如此¶
回首家園十月春¶
　　晤劉訓夫提學旋别¶
氷雪風裁水鑒方三年交儆寸心長相逢前路無知已¶
未出并州是故鄉桑落酒清離恨重栁條風𦂳客情傷¶
絳紗欲徹歸¶
朝近應許追陪鴛鷺行¶
　　鳴謙驛留别訓夫叠前韻¶
<pb:KR4f0022_WYG_013-7a>¶
驪駒欲駕隻輪方相送躊躇别語長去逺心翻隨去雁¶
還朝情未似還鄉經横馬帳人初過客退龍門意轉傷¶
鎻院弟兄京雒舊十年衰颯愧班行¶
　　宿夀陽用韓公夕次夀陽驛題吴郎中詩韻寄弟¶
　　　素心里中與可京師¶
如今薊北是長安纔過并州客路寒憶别汝時花共栁¶
今宵三處月團團¶
　　未至井陘口七里槐林鎮宿¶
<pb:KR4f0022_WYG_013-7b>¶
翠蛟潭自險青玉峽空名土屋懸崖置沙田帶石耕晩¶
風山鬼歗夜月野雞鳴浩蕩闗門近悠悠行旅情¶
　　過井陘口暮投縣索逆旅主人不得行三十里宿¶
　　　微水舗¶
朝従井陘過暮向井陘投明月闗門閉西風塞水流青¶
山連粉堞黄葉隠朱樓行路誰相識棲棲夜未休¶
　　先夫人服除抵京詣¶
宫門候¶
<pb:KR4f0022_WYG_013-8a>¶
安䝉遣(臣/)英(臣/)士竒慰問恭紀¶
東華塵土帶征鞍三載重來鬢髪斑通謁竟由中貴使問¶
安許㸃閣門班傳宣去久勞¶
垂憶别奏歸朝損舊顔¶
天語一時紛感激不禁清淚落潺湲¶
　　滇南大㨗詩十首¶
夜半傳呼萬嵗聲邉書送喜拔圍城霜天破賊烟塵靜¶
不待新年賀太平¶
<pb:KR4f0022_WYG_013-8b>¶
羽騎星流掣電飛宫門霜月照行衣金鉦夜警投籖夢¶
知是征南奏㨗歸¶
玉座紗燈奏草開㨗音傳送滿宫來天雞未動銅龍闢¶
親報¶
慈寧萬喜回¶
玊斧金戈¶
寢殿開嘶風石馬殷奔雷¶
翠華正值朝¶
<pb:KR4f0022_WYG_013-9a>¶
陵日輦上連章露布來¶
烽火雙懸大將旗孤城三道集¶
王師遥知銅柱銷兵地别號昆明洗甲池¶
碧雞騰距古梁州飲馬瀾滄水不流¶
廟略有征無戰鬬手提滇海付金甌¶
一舉樓船定海隅雕題卉服效前驅三軍所過都無恙¶
况復頻年¶
詔賜租¶
<pb:KR4f0022_WYG_013-9b>¶
萬年厯數尊王㑹一統山河黜霸圖文徳武功相並美¶
應教大政紀平吳¶
邉機兵畫在深宫伐叛謀成¶
睿想中上將指麾皆¶
廟算板啚恢拓是¶
神功¶
索鈴神撼檄書成㡬載憂勤識¶
聖情别奏凱歌人共樂先教傳唱羽林兵¶
<pb:KR4f0022_WYG_013-10a>¶
　　送張敦復學士還桐城二首¶
詔恩相見慰浮沉徃事分明思不禁朝退常陪經席蚤¶
内中初設直廬深蓬山地近天人别温樹春歸嵗月侵¶
我去三年君宛在重來還對欲分襟(辛酉還問闕/學士慰  於)　(命/宫)¶
(門/)¶
門外桐陂水驛通櫻桃初熟落帆風别來客鬢愁先白¶
到日江亭問也紅(也紅敦復亭/予為作記)偕隠己悲緜嶺上耦耕¶
終約五湖東我來君去如相避解道人生是轉蓬¶
<pb:KR4f0022_WYG_013-10b>¶
　　送汪舟次檢討使流求二首¶
萬里滄波使¶
三宫法従班吾曾泛積水别久問神山天逺客星見孤¶
帆秋汐還丈夫事異域那肯老離顔¶
彭湖接烟火軍鼓亦闐闐絶島真無地中原只有天節¶
旄來殿闕戈甲在樓船借問隆慮(平/聲)將何如陸賈賢¶
　　禮闈校士得十四韻¶
數到掄才地承¶
<pb:KR4f0022_WYG_013-11a>¶
恩自禁林纔移經席仗猶殷屬車音白首氷銜晩青春¶
鎻院深昔逰思裋褐榮路愧華簪銀燭三條盡銅壺午¶
夜侵苑花應冉冉闈棘自森森簾下經過斷風前語笑¶
沉樓明金牓月臺轉玉衡參(地鄰觀/象臺)屢輟中宵夢回憐¶
儤直心香凝新繡網寒戀舊綾衾忝竊繁文字蹉跎細¶
討尋池邉蹲豈鳳書裏穴成蟫典職堪遲暮登賢鬱滯¶
滛不辭鈎校切有暇得微吟¶
　　闈夜夢母¶
<pb:KR4f0022_WYG_013-11b>¶
一夜春寒憶故山五更雙淚落潺湲重簾不鎻還鄉夢¶
壠樹花時見母顔¶
　　𤨏闈將出呈諸公¶
忝接公卿席簪裾此地逢到來堦草長相憶野花濃忩¶
暗鳴禽曙簾深報鼓重對牀燈火夕回首是離悰¶
　　簡翊聖年八十别而再㑹於京師尚健無恙喜而¶
　　　有贈¶
物候青春晩交情白首長三年為客在八十别來彊難¶
<pb:KR4f0022_WYG_013-12a>¶
老逢人少無憂羡汝狂平生瀟灑意相見不能忘¶
　　春夜憶舊逰示豫朋¶
獨宿寒齋夜悄然闗山丘隴鬱髙阡還如三載棲遲意¶
未了平生寂寞縁漏轉微鐘時憶舊夢回殘月不成眠¶
分明陟屺樓中事未齔相従最汝憐¶
　　小屋¶
小屋幽居稱蓬茅作意低忩開如釣舫籬揷似村溪絮¶
栁縈簾近錢荷貼水齊景光還自愛未覺是羇栖¶
<pb:KR4f0022_WYG_013-12b>¶
　　登樓寄逺¶
户牖長岑寂殘書且罷休落花時倚檻斜日一登樓白¶
髪堪多病青春抵暮愁飛雲如有意冉冉下南州¶
　　西樓懐潛菴時為先生較勘文集¶
多病兼愁思登臨每獨來孤雲一飄𣺌萬里共裵&KR0966;文¶
字堪心得風塵暫眼開頓忘形氣小空濶坐悠哉¶
上手勅念諸臣勞命公暇逰賞苑中網魚攜歸恭述¶
𣺌𣺌蓬池接露臺銀河一道象昭回金華不輟宵衣直¶
<pb:KR4f0022_WYG_013-13a>¶
玉几還随講席來記憶従官三伏近傳宣¶
御札十行開侍臣空自慚歸遺曼倩當時未易才¶
　　直講口號¶
罘罳流影照青規黄巻丹霄㡬鬢絲簾外卻看閒抵戲¶
羨他無事羽林兒¶
　　恭和¶
御製送杜相國致政歸寳坻¶
十年深宻地親見翊承平龍尾随天路螭頭直殿楹歸¶
<pb:KR4f0022_WYG_013-13b>¶
田三疏意祖帳百僚情&KR0435;和懐賢什雲章麗太清¶
　　恭和¶
御製送馮相國致政歸益都¶
河山還禹蹟帶礪得堯年嶽攬岱宗石海歸星宿泉身¶
名多上相出處在髙賢日觀登臨數長懐直北天¶
　　八月八日¶
賜觀¶
御府蔵畵於¶
<pb:KR4f0022_WYG_013-14a>¶
内殿進詩二首¶
輕綃潑墨憶従容祕殿收來¶
御印封掩映液池秋水色依稀仙仗翠微峯金函鎻處¶
銜蹲鳳玉軸開時耀燭龍自是山川羅萬國畵圖江海¶
見朝宗¶
丹青龍蹴海三山銅鴨香開玉座間枝繞萬年花爛漫¶
池添百子水潺湲紅羅夜閣胭脂濕碧鏤春亭翡翠還¶
暇日每䝉¶
<pb:KR4f0022_WYG_013-14b>¶
天一笑畵中金粉解承顔¶
　　十二日䝉¶
召至瀛臺¶
賜食已復¶
賜魚大小四十恭紀¶
畵槳文忩¶
御舫開五龍雲水接南臺纔分玉箸蓬池膾親網金鱗又¶
賜來¶
<pb:KR4f0022_WYG_013-15a>¶
　　中秋西樓讌集¶
久别東巖月還為北塞㳺關山頻對酒風雨一登樓坐¶
減青山興歌添白髪愁兩年長肺病顦顇况今秋¶
　　瓮頭春酒昔得之林中丞家近日孫生頴力能釀¶
　　　此酒嵗暮獨酌為作二首¶
風霜還飽舊時身相勸愁多酒入唇閉户不邀杯底月¶
隔年先探瓮頭春隂陽清濁元同器黍麥低昻亦有神¶
一笑朱顔今宛在黄公壚畔見何人¶
<pb:KR4f0022_WYG_013-15b>¶
收拾樽前見在身且教香味入吾唇飄颻北雪初霑地¶
汎溢東風欲作春罷遣桃符驅嵗鬼休催羯鼓惱花神¶
天寒日晩霜威重一醆陽和己趂人¶
　　懐陟屺樓¶
回首闗河草木黄浮雲西去野茫茫松楸未長霜先落¶
陟屺樓空挂夕陽¶
　　城南水榭懐施愚山¶
渼陂連紫閣鳥影度秋屏逺望知巗壑髙居接渺冥湖¶
<pb:KR4f0022_WYG_013-16a>¶
光分裂帛山色擁來青花落題名處相思在敬亭¶
　　嵗暮和子瞻與子由侍立邇英次韻絶句簡曺峨¶
　　　嵋編修四首¶
凄凄梅萼艶猶清寂寂年華暗欲零一巻牙籖雙白鬢¶
不應黄色上天庭¶
侵曉衰顔鏡裏寒蕭蕭華髪鬢絲乾緇塵休㸃清霜色¶
自愛新彈沐後冠¶
誰解先生謔浪言摧頽病鶴亦乗軒如今恐被林鴉笑¶
<pb:KR4f0022_WYG_013-16b>¶
夜宿朝飛為啄吞¶
東坡居士香山老出處差同晩節心不信千秋身寂寞¶
名根終比道根深¶
　　次韻彭羡門編修¶
軟紅塵土又年餘久廢詩篇歎索居離别日多相憶老¶
交㳺嵗晩㡬人疎閒門剥啄風微後好句摩挲月上初¶
自點寒燈三過讀因君吟興未全除¶
　　鼻不知臭屺瞻學士頗用嘲謔戲簡¶
<pb:KR4f0022_WYG_013-17a>¶
肺病經寒斗更加霜風如簇著含沙此身可入鮑魚肆¶
有鼻誰聞薝蔔花未信運斤逢郢斲猶知舉扇向塵遮¶
曉來頻&KR0329;因君甚相憶連朝盡嵗華¶
　　嵗除有感簡屺瞻¶
華髪黄塵爆火前桃符土梗與周旋笑看敝帚千金貴¶
懶點蛾眉半額妍空憶悲歡追昔夢且尋詩酒樂新年¶
文書堆几風窗冷短檠頻移博醉眠¶
　　正月十日睡醒示豫朋徃年嘗以是時宿新阡丙¶
<pb:KR4f0022_WYG_013-17b>¶
　　　舎¶
夢回忩外午雞聲睡足春陽潑眼明正似石閭攜汝宿¶
新年田舎老農情¶
　　蚤行憶石閭¶
夢廻鐘漏客心闌馬首驚沙撲靣寒只似石閭風雪路¶
不知春曉在長安¶
　　午睡夢朱檢討錫鬯覺而讀其集¶
荒荒欲落幽窗日䇿䇿時驚曲徑風一巻竹垞書在枕¶
<pb:KR4f0022_WYG_013-18a>¶
離心繚繞夢魂中¶
　　二月二十六日同樊酉一飲酒城南古臺上¶
野廟無人春鳥鳴古臺髙樹逺含情不因社日尋芳去¶
嬾作城南半日行¶
　　堤栁¶
堤栁青如此山花紅奈何林鶯三月少塞雁一春多歴¶
落愁心在羇遲旅鬢過吟詩聊自慰不覺是悲歌¶
　　社日黒窰厰同樊酉一¶
<pb:KR4f0022_WYG_013-18b>¶
社日迥愁人髙臺絶四鄰隂晴分逺樹烟雨接殘春地¶
僻逢花少川長對酒頻栁隂澹斜照沙際一垂綸¶
　　送杜讓水令廣昌二十四韻¶
　一線飛狐道雙鳬下¶
帝鄉地懸京邑險山接塞垣長留滯今為吏分岐忽異¶
方野花開正落風雁過無行亭堠紛相接闗雲鬱在望¶
昔逰同寂寞徃事黙悽傷乍散圖書地虚随翰墨場身¶
名供刻畫文采益凄凉煩促賓朋絶凌兢笑語妨多才¶
<pb:KR4f0022_WYG_013-19a>¶
勤贈處雅志必周詳詩與名家稱書兼姓字香拜官非¶
卜式歎老是馮唐曾奏¶
重瞳聽還邀一命光孤城青塚月大漠黒河霜别意嗟¶
飛動含情助激昻雄風生劍匣朔色映錐囊跡已輸屠¶
釣謀仍恥稻粱故僚多背面薄宦易霑裳交道悲公叔¶
心期感仲翔逢人難偃仰入世勿徉狂尚有遺簪戀聊¶
為束帶忙青山對垂綬官舎解行裝荒外皆侯服邉沙¶
盡我疆此邦有民社為爾决行藏¶
<pb:KR4f0022_WYG_013-19b>¶
　　立齋都憲惠酒且盡戲簡二首¶
風雨城南一畨新提壺相勸獨逰頻只今酒盡添愁坐¶
花落花開不當春¶
己遣沉冥入醉鄉懶從燕市酒人狂故山亦有慈泉水¶
乞取江南釀秫方¶
　　樓上獨酌二首¶
秋城如烟海看雲抵看山樓上一杯酒心與孤鴻閒¶
孤鴻日夜飛悲鳴為曺偶道人學忘機離心亦何有¶
<pb:KR4f0022_WYG_013-20a>¶
　　吴耕方侍讀急裝出廣寧門一夕卒於逆旅貧不¶
　　　能斂行道傷歎追悼寄其孤¶
多病交因宻常貧世與疎旅亭一宿客昨日數行書道¶
術終何得飢寒屢晏如文章曺志在流慟想充閭¶
　　答李子靜少司農兼索其書法二首¶
千古風流讓蜀人西當太白望峨岷眼髙四海名無敵¶
狂客誰為賀季真¶
春蚓秋蛇老未休戲鴻墨法晩相求即無金玉裝匳軸¶
<pb:KR4f0022_WYG_013-20b>¶
肯設桓家寒具油¶
　　將卜居而&KR1484;泉酒垂盡簡郭快圃翰讀二首(&KR1484;泉/郭釀)¶
　　　(也/)¶
山泉美酒色香清故遣瓶罍細細傾自入青春嘗獨醉¶
己多白髪未須驚賞心四事違朋好對影三人共月明¶
今日一尊還寂寂慿誰相慰此時情¶
鴻飛蹋雪去西東浮蟻堂中憶雪鴻(雪鴻郭/堂名)樹下何人¶
知有道醉鄉我亦愛無功六分春色三杯酒半世生涯¶
<pb:KR4f0022_WYG_013-21a>¶
一畝宫那有詩書堪乗載瓦盆傾倒向春風¶
　　檐鵲寄公幹¶
鵲蹋寒檐日影來飛鳴遶樹卻飛廻忽聞小弟傳書札¶
報道山花取次開¶
　　移居簡李鄴園大司馬¶
門徑黄塵迥未侵青春棨㦸晝沉沉避喧每覺無幽處¶
卜築翻因有素心新草臨窓生意淺落花欹枕夢魂深¶
卻憐燕雀依檐棟敢道鵷鸞共一林¶
<pb:KR4f0022_WYG_013-21b>¶
　　樓上聞笛¶
惆悵髙樓月迥明闗山無限曲中情薊城楊栁多春色¶
解聽風前玉笛聲¶
　　史事偶閒戲題長句為醫者孫生¶
圖書跌宕謝公卿貧病交㳺尚有情藥裹年華逢薊子¶
枕中仕宦笑盧生㡬人青史題無愧自古黄金鑄可成¶
留取一篇方伎傳塵埃擾擾勝浮名¶
　　新居春夜¶
<pb:KR4f0022_WYG_013-22a>¶
白首孤吟廹青春永歎深幽懐耿斜月清夢覺寒衾小¶
巷更籌宻髙樓雁語沉頻年羇客意飄泊又従今¶
　　送王仲昭還武林二首¶
太白飄然仙者流凌風挂席下滄洲眼中一勺西湖水¶
横海難為跋浪逰¶
鐡笛遺聲寄竹枝扁舟應過水仙祠閒堂賜墅笙歌地¶
惟有湖山似舊時¶
　　對鏡¶
<pb:KR4f0022_WYG_013-22b>¶
昏黒柴門稚子迎鄰雞催曉報人行試看青鏡如絲髪¶
一日還禁白㡬莖¶
　　閒門¶
小院斜陽盡閒門過客無晩花開欲笑歸鳥自相呼淨¶
業觀前念浮生問坦途後生都莫較看取白髭鬚¶
　　磨勘宿省中呈容齋兼懐黄麋給諌¶
殿廊槐棘晩森森斜日清烟紫禁深把巻㡬回同笑語¶
憐才終是共沉吟露寒桂子三秋色風落梧桐一夜隂¶
<pb:KR4f0022_WYG_013-23a>¶
舊日鎖㕔人好在白頭蕭颯映華簮¶
　　送魏環溪先生致政歸蔚州二首¶
君恩三疏得抽簪緑野新開古塞隂出處蚤闗天下計¶
清忠不盡老臣心¶
兩朝國是青編在一代身名白髪深金甲已銷耕鑿穏¶
朔雲邉月快登臨¶
地近翻驚數仞牆龍門賓客鄭公鄉早瞻舊省尚書履¶
晩拂清塵御史牀心事傳經留奏草功名報國在文章¶
<pb:KR4f0022_WYG_013-23b>¶
非才欲達¶
重瞳聽乞取青山傍講堂¶
　　以黄柑羅酒博快圃&KR1484;泉之餉¶
&KR1484;泉味美罷村沽折劵殘年謝酒壚獨酌巳多還寂寞¶
細斟欲盡失歡娱黄柑春色分三寸白墮霜醅換百壺¶
洗醆風軒聊一笑開嘗容對馬軍無¶
　　嵗晩與繆虞良¶
斜陽古巷嵗空䦨寥落寒廬亦故園梅際冷枝横凍硯¶
<pb:KR4f0022_WYG_013-24a>¶
雀邉疎影帶閒門縦&KR0184;泥飲防頻歎且為躭書與細論¶
猿鶴㡬時音信少荒雞咿喔似山村¶
　　甲子除夕¶
還看上苑江梅蚤卻憶樊川岸栁新&KR0373;畝心長驚别舊¶
闗河人老倦逢春庭前燎火年光換枕上鷄聲客夢頻¶
辟惡桃枝先揷户六街車馬逐流塵¶
　　春日懐西園先生¶
流光堪把玩烟景易風飇旅夢牽花信春心著栁條露¶
<pb:KR4f0022_WYG_013-24b>¶
多憐緑徑雨濕憶紅橋將老甘離别生涯付寂寥¶
　　卧病輟直奉簡入直諸公¶
半月雙扉晝掩深𤨏窗朱網憶沉沉回驚廊閣三畨仗¶
稍學仙人五戲禽勾檢篋書稀日草料量圍帶減塵襟¶
數憐¶
温語垂¶
天問蒲栁先秋自不禁¶
　　聞雞寄逆旅故人¶
<pb:KR4f0022_WYG_013-25a>¶
本置忩雞為報明疎林殘月半宵聲未回旅夢催人起¶
底似征途惜别情¶
　　戴文進畵漁家樂¶
曾冩紅袍緑水隅衆中顔色果然殊蓑衣篛笠雲天濶¶
可是秋江舊釣圖¶
　　七夕城南晩歸書興¶
碧落微雲月似鈎誰家簾捲曝衣樓流年巧婦矜紅粉¶
半世癡兒已白頭河漢星低清淺水闗山人老别離秋¶
<pb:KR4f0022_WYG_013-25b>¶
夜凉一枕殘書夢潦倒西風萬古愁¶
　　答立齋都憲¶
凉風吹積雨晩景送新晴白筆秋吟興青編夜雨情名¶
多綾餅艶心並玉壺清遥望臺中柏蒼蒼翠更生¶
　　江村垂釣圖¶
江湖且莫羡垂綸畵裏漁竿枉似真試看渭濱圖羽獵¶
後車元載釣魚人¶
　　文衡山潑墨山水¶
<pb:KR4f0022_WYG_013-26a>¶
供奉歸來野意閒紅欄緑浪五湖間誰知水墨蕭森物¶
畵出荆闗著色山¶
　　曉雪懐王幼華都諫¶
淅瀝疎更外霏微小雪時映忩何曙蚤著樹欲銷遲寒¶
重花兼出霑輕葉暫随坐殘鳷鵲影先遣掖垣知¶
　　雪夜懐簡翊聖¶
不見當時謔浪人鐙花如晝鬢如銀癡兒難了公家事¶
狂叟相憐自在身午夜雲山連雁影千門霜瓦冷魚鱗¶
<pb:KR4f0022_WYG_013-26b>¶
風饕雪虐眠時蚤縮項寒廬一愴神¶
　　雪夜懐張子美子文¶
一片瑶華影霏霏入夜寒梅花疎故壘雪色滿長安漏¶
下清霜迥風髙玉笛殘那堪羇旅夕蕭颯獨憑䦨¶
　　當闗¶
當闗呼不置殘夢㡬迷離鳥宿夜還散雞聲寒漸遲忩¶
梅風寂歴徑竹雪參差睡美輕鐘外何因得此時¶
　　卜居不定題家書後二首¶
<pb:KR4f0022_WYG_013-27a>¶
題得鄉書附短吟地罏紙帳覺蕭森姓名己受當時責¶
筋力空教老境侵蝴蝶夢魂寒抱影梅花風月夜同心¶
只須乞取青山在江北江南宅易尋¶
夢回夜氣勘分明已睡還醒萬慮生古堞夜烏啼自語¶
空梁山鬼嘯無情蔣山第宅終須棄潁水田園且未成¶
贏得寒宵渾不寐風簾鐘漏度三更¶
　　嵗暮夜歸冩懐寄南谿㳺好二首¶
拂靣流塵倦曲肱人間只欲醉騰騰此身至老終成錯¶
<pb:KR4f0022_WYG_013-27b>¶
時輩多才合讓能雪徑數聲傳漏柝紙忩一醆讀書燈¶
絶交論廣休重擬五術平生實未曾¶
曉逐殘星暮落暉不成贈處不成歸尺書海内親朋㫁¶
晩嵗天涯弟妹違河栁秋橋人判袂野棠春社酒霑衣¶
叢祠西畔桑榆暖鼔笛聲殘隠翠微¶
　　病齒¶
平生未解巧如簧牙齒空然粲兩行善病終當留舌在¶
多愁應不及脣亡相逢己守金人戒獨坐誰憐玉麈妨¶
<pb:KR4f0022_WYG_013-28a>¶
身老得閒差自慰雪梅烟竹倚殘陽¶
　　露湑閣憶南谿¶
逺望當歸亦枉然登臨遥憶在南川亂山缺處杏花滿¶
危閣前頭松影圜短笛吹斜牛背日暮鐘聲散雁行天¶
清歌薄酒殘燈火此事抛離又五年¶
　　乙丑除夕移入青藤館新居¶
五春三度移居日桃梗椒花總閉闗跌宕圖書新白髪¶
漂摇風雨舊青山署門自信交㳺少卜竈先祈嵗月閒¶
<pb:KR4f0022_WYG_013-28b>¶
預擬送窮還罷卻殘年留伴老夫頑¶
　¶
　¶
　¶
　¶
　¶
　¶
　午亭文編巻十三¶
