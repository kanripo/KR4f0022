# -*- mode: mandoku-view; -*-
#+TITLE: 午亭文編
#+DATE: 2015-08-25 00:28:54.208819
#+PROPERTY: ID KR4f0022
#+PROPERTY: BASEEDITION WYG    
#+PROPERTY: JUAN 卷十四
<pb:KR4f0022_WYG_014-1a>¶
欽定四庫全書¶
　午亭文編巻十四¶
　　　　　　　　　　　　大學士陳廷敬撰¶
　今體詩¶
　　丙寅元日¶
曙色葱蘢右掖門上趨北極侍含元罏烟風轉銅龍仗¶
燎火寒迴白獸樽欲報¶
聖朝無闕事濫重經席是¶
<pb:KR4f0022_WYG_014-1b>¶
深恩多慙衰鬢青春早暎日宫花壓帽温¶
　　敦復澹人二學士見和除夕元日詩叠前韻二首¶
春色蓬門取次還總無過客也須闗休辭白墮頻傾醆¶
頗却青錢忘買山爆竹誰家方競勝桃符昨夜蹔投閒¶
椒花滿眼紛相映笑煞頑夫老更頑¶
粗治文書久拒門年光幾度向朝元殘經獨抱時開巻¶
嵗酒將闌己合樽悶遣葦桃驅路鬼戲從魚鼠問長恩¶
春寒切憶鵷鸞侣身在凌霄氣象温¶
<pb:KR4f0022_WYG_014-2a>¶
　　上元夜扈從出永定門作¶
對仗金牀下殿行玉街車馬溢春聲天迴烟景低帷殿¶
野曠星河出幔城北斗龍杓隨鳯輦東風畫鼔雜鼉更¶
歸來獨擁殘書坐一穗缸花夜笑生¶
　　李唐長夏江寺圖於¶
大内見之宋髙宗題云李唐畫可比唐李思訓¶
花石綱殘艮岳空湖山金粉畫難工那知零落風烟外¶
郤閉金函玉櫝中¶
<pb:KR4f0022_WYG_014-2b>¶
　　水邨圖二首(并序/)¶
水邨圖趙文敏筆也自署云大徳六年十一月望為錢¶
徳鈞作元人題者五十一人皆秀逸可喜康熈二十五¶
年歸於¶
大内時在直廬得縱觀記以詩¶
秋雨秋風澹墨間燕雲粉本映闗山百年智巧銷磨盡¶
却在清江水石間¶
菰蘆門外水連天我己移家約釣船從此烟波秋色逺¶
<pb:KR4f0022_WYG_014-3a>¶
憑誰先寫舊樊川¶
　　張尚書賜金園圖¶
鸞坡鳯閣晝沉沉畫裏龍眠著意尋田宅漫成歸老計¶
江湖頻有託居心買山不比千秋觀置酒何須太傅金¶
直使¶
君恩滿巖壑流傳勝事紀園林¶
　　春夜懐富雲麓侍郎¶
勞勞亭下水淙淙送客沙頭倒玉缸萬里長風吹别䄂¶
<pb:KR4f0022_WYG_014-3b>¶
五更疎雨落寒忩羇魂炎海離愁濶過眼紅塵老淚雙¶
城角欲殘清夢斷相思惟有片心降¶
　　新居送素心歸里¶
窗閣新開客過稀茅茨只似舊雙扉清明嵗閏花禁坼¶
風雨春寒燕未歸青鬢流年思弟妹白雲長日戀庭闈¶
因君為問田園事何處烟波無釣磯¶
　　陳白陽畫果蔬二首¶
正是江天櫻筍初谿邨風露擷園蔬春花開落多秋實¶
<pb:KR4f0022_WYG_014-4a>¶
老圃吾生愧不如¶
肉食朱門客滿堂何人解識菜根香鱸魚大有江東思¶
只是蓴絲味亦長¶
　　晦日信芳齋遣興¶
萋迷春色老塵沙晦日風光感物華粗有軒忩安客舎¶
儘教籬徑似山家天涯裊裊逢歸燕世事紛紛送落花¶
一種垂楊愁萬叠輕烟摇颺日西斜¶
　　楊花六言二首¶
<pb:KR4f0022_WYG_014-4b>¶
物態森如枳棘客心弱似楊花忙過雕闌玉磶閒投茅¶
舍山家¶
垣短條垂弱縷水明葉蘸㣲波燕語巧催春去花飛知¶
奈愁何¶
賜衣二首(有序/)¶
閏四月二十八日直¶
内庭¶
上遣内侍問(臣/)廷敬在否有頃賫¶
<pb:KR4f0022_WYG_014-5a>¶
賜御服紗衣(臣/)同(臣/)英(臣/)士竒臣訥實被¶
恩賚縠文金鈕御香宛然且¶
諭曰是朕所嘗服者(臣/)服之感而紀以詩¶
天機雲錦¶
帝垂裳解賜丹霄黼座旁不是裁縫収在笥玉篝新染¶
蚤時香¶
碧紗鍼縷海圖明垂領蕭蕭素髪驚天上著來人欲老¶
不禁清淚卻霑纓¶
<pb:KR4f0022_WYG_014-5b>¶
　　齋中讀書即事二首¶
繙餘殘史意厭厭清簟斜曛晝下簾笑憶相如逢狗監¶
懶從詹尹拂龜占心如苦筍風還折愁比黄楊閏更添¶
剰有草庭生意在筆花頻夜夢江淹¶
花時事過甘頭白老境春殘奈酒濃近日情懐還漫浪¶
㡬人語笑更從容歸田己媿陶彭澤矢口常憐阮嗣宗¶
遺事吟殘杯一進五更睡美不聞鐘¶
　　次韻繆虞良見懐之作¶
<pb:KR4f0022_WYG_014-6a>¶
載酒題襟少舊歡鬢絲藥裹在長安翻餘汗簡常多忘¶
畫出河圖欲細觀(時方/學易)薑蔗歸田羞負郭風騷投老笑¶
登壇知非己迫桑榆晩袖裏殘文擬自彈¶
　　送故人王徳新還太原三首¶
明月闗門影漸髙朔風猶照舊綈袍離情逺似桑乾水¶
難㫁并州快剪刀¶
白雲汾水影離離又是秋風雁去時落盡别時官閣栁¶
晉陽宫畔最相思¶
<pb:KR4f0022_WYG_014-6b>¶
曽將刀筆傲通侯掛檄歸來汗漫遊畫榼香螺桑落酒¶
青州從此勝凉州(王嗜酒選/為尉不赴)¶
　　琉璃盛水蓄魚如鱦者三兩頭外視之倐小而大¶
　　　游泳下上而見魚之多至不可勝數于子龍秀¶
　　　才為詩戲和¶
掉尾鯨波笑伏鱗眼光如海蝨如輪晴牕試檢蟲魚注¶
亦是天涯磊落人¶
　　丙寅除夕撰易圖成示虞良樾阡¶
<pb:KR4f0022_WYG_014-7a>¶
玉漏金壺夜色新藜牀蔬食不嫌貧自成蕭索門庭在¶
無那歡娛節序頻蠟炬椒花迎嵗酒火銷香灺隔年人¶
更闌㸃檢殘經罷勘得浮生處處春¶
　　丁夘元日即事示兩兒¶
華髪朝天蚤劇忙青春閉閣興還長年光得得如流水¶
旅夢蘧蘧向夕陽驥子誦詩驚過客虎兒弄筆勝諸郎¶
一枝應逐桑榆煖三徑何當在¶
帝鄉¶
<pb:KR4f0022_WYG_014-7b>¶
　　初春與與可¶
書巻生涯避要津雀羅門巷燕鶯頻也浮翠柏尊中酒¶
己放紅梅硯北春五夜霜霏殘醉醒萬家烟景一時新¶
朗吟夢草西堂句好在池塘未是貧¶
　　上元夜簡¶
内直諸公¶
曲晏傳柑記徃年疎星澹月故依然張燈小巷春無那¶
羅雀閒門意自便節過欲泥丹竈火夜來重爇¶
<pb:KR4f0022_WYG_014-8a>¶
賜罏烟九衢簫鼓三更夢又是¶
君恩放假眠¶
　　寄湖上翁呈敦復翁敦復兄也¶
久向烟波擬釣筒移家有約竟成空平生解愛江南客¶
晩嵗心知湖上翁香草舊蓑閒卧月蘆花小艇不驚風¶
眼明細寫烏絲字寄與東華問軟紅¶
　　晩春下直同健菴侍郎¶
如寄人生欲奈何野桃村栁又蹉跎百年强半酒人散¶
<pb:KR4f0022_WYG_014-8b>¶
(徃年春日嘗與苕文/貽上諸公水樓看栁)二十四畨花信過細玩流光真漸¶
少總攖塵網也無多軟紅歸馬東華路好㸃青燈照醉¶
歌¶
　　閲農應¶
制(四月十日臨視諸臣作/御乾清宫)¶
聖作勤三事¶
天行啟四聰有年惟¶
帝力無逸即田功桑柘扶鑾輅茅茨駐玉驄野花穿仗¶
<pb:KR4f0022_WYG_014-9a>¶
發山翠拂旗空壤繡分交錯川長引鬱葱嘉禾方剡剡¶
瑞麥己芃芃鶯度濯枝雨栁眠吹絮風周原千畝緑漢¶
粟萬箱紅下濟光明逺髙居造化工年華丹禁裏烟景¶
幔城中粒食増堯匕熏絃倚舜桐九農應送喜歌舞海¶
隅同¶
　　禹鴻臚畵樊川歸樵圖¶
巷栁園花又一巡二毛加白向青春平生但可供描畵¶
面目於今是假真蔡澤輕肥原有相揚雄容貎不踰人¶
<pb:KR4f0022_WYG_014-9b>¶
束薪己辦腰鐮具寫入樊川小様新¶
　　晩同儼齋侍郎下直¶
長遣雙扉去後闗曉風驅馬夕陽還曹司愧㸃圖書地¶
筋力虚陪供奉班正落殘花留意别欲棲幽鳥笑人頑¶
城鐘未起燈初上了得公家事蚤閒¶
　　排悶¶
一步强彎一寸弓滿船齊看滿帆風呼牛應牛故爾爾¶
得馬失馬何悤悤橡栗生涯愁杜甫蛙蛇家口老盧仝¶
<pb:KR4f0022_WYG_014-10a>¶
此身真作浮游計到底輸他造化工¶
　　閏嵗七夕前二日¶
咫尺神霄奈若何頻年相望不相過頭童烏鵲忙如許¶
節厄黄楊閏較多秋到雙蛾驚嵗月天留老眼見星河¶
九疑凝目峰皆似不比盈盈一水波¶
　　蓼花¶
臨砌妨檐短秋來嫋嫋長綠捎新雨霽紅透晩風凉野¶
水蘆花外江村竹篠傍只應伴笭箵繫艇近斜陽¶
<pb:KR4f0022_WYG_014-10b>¶
　　七月九日¶
召左都御史(臣/)廷敬侍郎(臣/)乾學學士(臣/)英侍讀學士¶
　　(臣/)士竒編修(臣/)訥¶
賜食西苑秋雲亭遣中使就賜¶
御書及内製法瑯塗金罏缾匙箸香合各一恭紀五首¶
鴛行拂曙影裵&KR0966;風舞槐龍翠作堆北極金輿天上轉¶
西清黄繖日邊來從容刻漏傳仙饌親切烟霄侍¶
帝臺¶
<pb:KR4f0022_WYG_014-11a>¶
詔許甘泉承曲宴幾人榮遇得追陪¶
御匳書巻日相隨¶
勤政簾前奏對時文囿先知新稼穡堯階不剪舊茅茨¶
渚花含笑移舟近水鳥銜¶
恩度檻遲自有衢樽聫鎬飲微臣長誦蓼蕭詩¶
鈿軸開函翠帕舒羲圖頡迹豈能如驪珠何止千金賜¶
鳯藻曽經萬巻書日歴定須編翰簡流傳應許到樵漁¶
桑榆記取茅檐下長捧¶
<pb:KR4f0022_WYG_014-11b>¶
恩華望屬車¶
珍錫琳瑯列禁筵博山新製侑嘉籩含熏欲泛金莖露¶
宿火猶分玉篆烟光爛卿雲逢舜日文鐫寳厯紀堯年¶
銀罌翠管休相擬歸路天香滿繡韉¶
龍尾追趨内掖門綴班烏署直㣲垣飫知¶
中禁蘭庖味别賜西園玉膳恩坐對宫花偏露重歸來¶
臺柏帶春温叨隨芝閣分藜火剩有氷心奉¶
至尊¶
<pb:KR4f0022_WYG_014-12a>¶
　　九日晩晴臺泥飲¶
九日悤悤節序頻髙臺摇落上逡巡生逢白髪相欺老¶
家有黄花不厭貧愁遣眼前慿濁酒名争身後是癡人¶
牧之詩句陶公興笑口常開漉葛巾¶
　　鄉人王疎菴先生為太宰時構水鏡堂於署後之¶
　　　東南隅余在翰林以事曽一至焉今謬繼公後¶
　　　瓦礫茂草故處不可復問冬夜宿署中感而有¶
　　　作¶
<pb:KR4f0022_WYG_014-12b>¶
水鏡堂曽到遺蹤悵莫尋鳥栖荒署蚤葉落短垣深黯¶
澹題名字蒼茫啟事心夜寒霜月白猶照古藤隂¶
　　靈祐宫夜憶石閭¶
抱膝支頤計未非黑甜贏得到斜暉飄蓬欲訪敲爻去¶
度世終思跨鶴飛自為逃名甘隐吏己因觀妙解忘機¶
石閭流水寒松夜一枕騰騰夢裏歸¶
　　五十初度¶
華髪童心老竟真自驚身埒老人羣新詩翻許推髙適¶
<pb:KR4f0022_WYG_014-13a>¶
健筆猶誇屬右軍梅栁眼看過至日犁耝手把向春雲¶
青山舉白一浮汝自此相從已暮曛¶
　　夜過六友齋與樾阡¶
客舎一柴荆歸時夕照明寒花簾外影新雁月中聲老¶
境親書卷幽懐託友生秋齋燈火近城柝易深更¶
　　與芸夫¶
沙塞鴻飛日風林葉落時百年猶旦暮徃事益凄其屠¶
狗身宜貴雕蟲技未竒急將瀟灑意為緩鬢成絲¶
<pb:KR4f0022_WYG_014-13b>¶
　　晩晴臺咏懐示謙吉¶
晚晴一上晚晴臺片片明霞映酒杯燕掠檐牙殘靄去¶
栁低樓角夕陽來經過物理愁眉放勘破生涯笑口開¶
田舎未成頭半白青山買得敢裵&KR0966;¶
大行太皇太后輓辭六首次都御史徐乾學韻¶
帝孝重華並¶
慈徽太姒齊¶
陵園新玉座匳匣舊金泥長樂疎鐘外瑶池落月西雞鳴思問¶
<pb:KR4f0022_WYG_014-14a>¶
寢龍尾接城隄¶
警衛連宫仗行帷出苑牆鶴驚宵館露鳳咽曉樓霜翣栁飄哀輓¶
陵花濺淚行盡聞¶
天子孝親切侍中郎¶
尚想戎衣著謳歌起鎬豐親逢開創日身享太平功文物¶
三朝備榮哀萬國同還因思厚載率土泣攢宫¶
倚廬心未己歠粥孝難名素靷鑾刀斷(詔歩詣輦紖以/陵園斷)¶
(示不/御)青繩砥道平攀號¶
<pb:KR4f0022_WYG_014-14b>¶
天歩逺顦顇¶
聖顔清臣庶皆人子誰無感激情¶
神光留武帳雨淚變¶
彤幃雲慘青山暮風纒紫極悲金蠶寒食後玉燕上¶
陵時苑栁年年發長垂¶
寢殿枝¶
禮成衰絰盛制與諒闇同¶
詔諭情何限封章意未窮劬勞知¶
<pb:KR4f0022_WYG_014-15a>¶
聖德忠愛結臣衷孝饗榮名貴清歌小閟宫¶
　　王黄麋在吏垣有文名没三年矣夜宿省中追悼之¶
禁掖難勝感舊情諫坡留得幾人名夢醒月落朱顔在¶
宿草春來老淚傾¶
　　孫怍庭少司馬來赴¶
國恤憶徃時余與怍庭同環溪先生禮闈校勘連牀數¶
　　晨夕今蔚州殁而余銘其墓不勝存亡之感¶
知君定似阮光禄朝罷¶
<pb:KR4f0022_WYG_014-15b>¶
山陵却便還忍説凄涼十年事更誰追别到方山¶
歴下羣公海嶽姿風流耆舊是人師相逢一事煩傳語¶
無愧新阡有道碑¶
　　合和羮二首(并序/)¶
合和羮襍菽麥野菜為之太史公所謂民之食大抵飯¶
菽藿羮者是也然自秦及燕趙皆食之而南方聞者毎¶
竊笑焉嘗與南溟湘北宿左闕下二公皆南人而獨喜¶
食此且為歌詩以見贈余亦和而歌之所以志余之辱¶
<pb:KR4f0022_WYG_014-16a>¶
交於二公亦以物之幸而見知於世有如此也¶
衢歌含哺敢忘情華省翻成麥飯名不笑唐風多儉陋¶
茅茨曽啖小人羹¶
鹽䜴休烹婁䕶鯖山蔬㸃就瓦盆盛交情淡久真如水¶
肉食何人憶大羹¶
大行太皇太后仙馭遐升¶
詔行倚廬之禮百官有司更進遞諫¶
詔㫖開喻益切宣聴之際恭紀以詩¶
<pb:KR4f0022_WYG_014-16b>¶
彩仗金輿隔暮雲倚廬涕涙濕斜曛已知孝饗同虞帝¶
何止期禫似魏文苴杖三年千古事封章一日㡬回聞¶
他時青簡留題處惟有芳名屬¶
聖君¶
　　除夕同南溟容齋即事二首¶
一院梧桐影漸移西垣山色在簾帷欲尋巗壑抒心跡¶
辦取樵漁寄鬢絲林鳥倦隨鴛鷺後野梅蚤避燕鶯時¶
草廬門巷斜暉外禁省端居有夢思¶
<pb:KR4f0022_WYG_014-17a>¶
&KR0820;馬林鴉節序頻同曹聨步集蕭晨銅龍日冷東朝㑹¶
金爵星明左掖春欲盡漏鐘添一嵗不須杯月得三人¶
疎燈寒燼凄其夜青瑣相看鬢似銀¶
　　鹿尾¶
塞草秋肥斑鹿鳴那知㫁尾是珍烹三驅解識¶
君王意長憶¶
慈寧進¶
御情¶
<pb:KR4f0022_WYG_014-17b>¶
　　戊辰元日左闕下呈南溟容齋兩少宰¶
過眼交遊閱世忙星趨漏散只隨行春遲荀令香三日¶
(正月三/日立春)花共江淹夢一牀剩有蓼芽驚節物更無綵勝¶
惜年芳相依渾似舟船坐夕照蓬牕影漸長¶
　　叠元日韻與兩少宰¶
擾擾塵埃一夜忙新年追逐在班行﨑嶇阮藉東西路¶
顛倒元龍上下牀臘退栁桃應自媚辛殘薑桂有餘芳¶
蒼顔白髪吾曹甚愁入青春睡味長¶
<pb:KR4f0022_WYG_014-18a>¶
　　春宿左掖髙二鮑給事空所居室以居余二鮑工¶
　　　畫嘗為余作修褉圖末句及之¶
掖垣栖鳥暮啾啾襆被居然接勝流賀革方牀纔六尺¶
士龍瓦屋在東頭周廬宿火多時共燕寢清香盡日留¶
不是南山來伴直畫圖輞水已同遊¶
　　春日晩歸書懐¶
一官遲重寸心清榆莢圜時栁絮輕衣上緇塵渾不染¶
鏡中華髪蚤忘情鶯花怨客侵愁老蟣蝨欺人薄肉生¶
<pb:KR4f0022_WYG_014-18b>¶
暝色不歸歸亦倦揶揄路鬼正縱横¶
　　睡起晩晴臺野眺懐南谿逰好¶
一枕黄塵眯眼開闗河清夢片時回屢因春睡思長假¶
祇為鄉心上小臺雙闕萬家還閴寂孤烟落日共裵&KR0966;¶
故園只在青山外管領鶯花待我來¶
　　昔使廣寧出東便門十三年矣仐春重過此門感¶
　　　成¶
城門曉色時啼鴉征馬長嘶向磧沙雨雪闗山初出塞¶
<pb:KR4f0022_WYG_014-19a>¶
清明時節正思家鄉心萬里逢歸雁野館三春見落花¶
少壯逺逰俱寂寞祇應衰老惜年華¶
　　大風落花二首¶
自入青春只醉眠花開花落捲簾前顛風作意吹將去¶
不是花時不放顛¶
風本無情一陣空花如有意向春風殘香徙倚斜陽外¶
飛入儂家酒醆中¶
　　口號與翁寳林少宰¶
<pb:KR4f0022_WYG_014-19b>¶
春城楊栁三眠後江館櫻桃九熟時贏得殘年歸計晩¶
眼中花霧髩邊絲¶
　　九日夜雨¶
何處登髙㑹端居獨掩扉草蟲閒自語霜雁逺還飛殘¶
夜開籬菊髙秋見箧衣南谿今日酒酩酊㡬人歸¶
　　雨夜懐思母菴¶
小幕牕風入閒堦檐溜懸苑鐘疎㸃外塞雁曉聲前潄¶
石三秋雨流花第二泉為親從禄仕書信問歸田(樊山/慈泉)¶
<pb:KR4f0022_WYG_014-20a>¶
(第一泉也菴/之泉為第二)¶
　　送荀少之官臨湘¶
落葉滿征衣鞭絲掛夕暉壯逰非寂莫歸興卻翻飛白¶
髪一莖蚤黄金萬事違宦途憐小弟慎莫愛輕肥¶
　畫鶡雀¶
翻翔鶡雀在髙秋老隠天台用意幽但欲雕龍開别墅¶
至今常笑郭營丘¶
　　題蔡方麓修撰寫真二首¶
<pb:KR4f0022_WYG_014-20b>¶
青縑被暖火紅銷正是熏衣事蚤朝㡬日金鐙歸院晩¶
天寒須整侍臣貂¶
蓬山靈鵲鎮常啼鈴索聲寒曉月低一巻牙籖心十載¶
東華牡鑰汝南雞¶
　　橄㰖¶
祝鯁何煩戒老饞解酲不畏酒頻添葉飄櫸栁枝邊弱¶
身殢桃膠味後甜誰解撥魚堪作楫最愁調鼎要無鹽¶
縱教苦口心還在寒綠森森色正嚴¶
<pb:KR4f0022_WYG_014-21a>¶
　　嵗暮閒居二首¶
頻年萬事苦紛挐頗喜衡門賦索居子度何堪署紙尾¶
河東空解誦亡書江梅有信衝寒蚤牕樹多情帶月疎¶
茗椀藥嚢隨客意殘杯冷炙待何如¶
平生寂歴少清歡又覺蕭條節序闌世上宦遊今己足¶
天涯風物㡬回看杏花眼孔三春熱梅子心腸隔嵗酸¶
迂叟當年思一笑閒居洛下不休官¶
　　戊辰除夕與樾阡¶
<pb:KR4f0022_WYG_014-21b>¶
休將樂事等虚名魚躍鳶飛妙臭聲千仭跛羊行自喜¶
一時駑馬路羞争氷霜不惜經殘夜泉石終堪託此生¶
會得舞雩童冠意春風何處不春情¶
　　已己元日與樾阡談白沙之學效其體作二首¶
桃符土梗浪相侵舊雨何人肻見臨一日又過誰用力¶
百年空老未求心鶯花有約春還到風月無邊樂重尋¶
回首姚江成别&KR0637;輸他嶺海自閒吟¶
歸老羲文物候侵更看蓍扐布成臨(布蓍得/臨卦)詩因聞道¶
<pb:KR4f0022_WYG_014-22a>¶
知真味學不求名見自心白日只今耽酒過黄粱何用¶
曲肱尋紛紛得失遺編在留與閒人作笑吟¶
　　春日出城看花戲作四絶句¶
賣花己喚山桃開馬軍走探園花回風花爛熳喜相報¶
明日不出狂枝摧¶
出門十里旋治装賃車借馬半夜忙料得旁人破口笑¶
觸忤物態神暗傷¶
西鄰杏花亦不惡兩頭夾籬牆邊紅比似摩訶菴裏樹¶
<pb:KR4f0022_WYG_014-22b>¶
千株萬株同春風¶
憶昔年少看花時城邊水樹梁園池故人雖在少音信¶
閒門惟有春風吹¶
　　春日經水樓感舊¶
浮雲䦧世閉門中惟有閒游事不空過客竟誰如舊雨¶
尋春相識是東風多情栁絮依然白無主桃花只自紅¶
吟散酒樓人在否懶將詩句寄郵筒¶
　　春遊¶
<pb:KR4f0022_WYG_014-23a>¶
韋曲城邊㶚水涯詩籖酒榼鎮常隨閒花滿樹春蕪長¶
正是先生行樂時¶
　　社日遊城南看花不飲自嘲與樾阡¶
黄四娘家花朶紅多情白髪颺春風佯聾入世君知否¶
社日何妨酒醆空¶
　　竇在兹至懐韓韓山¶
問汝西來事韓山是小山飛花隨釣艇叢桂掩柴闗棖¶
觸經時别低徊落月顔相憐清洎曲㡬度共潺湲¶
<pb:KR4f0022_WYG_014-23b>¶
　　書查夏重蘆塘放鴨圖二首¶
春水江潮掉浪輕扁舟烟雨有誰争白鷗萬里滄波興¶
偶寄紅闌鬭鴨情¶
君是金鳬殿裏人寒蘆鷗鳥却情親相隨欲作江南老¶
魚藻池邊又過春¶
　　社日不飲有詩漫與樾阡未㡬兩耳岑岑有聲經¶
　　　旬不散對酒戲作¶
顛倒春來事沉㝠物外情一杯還酩酊兩耳任嘲轟鶯¶
<pb:KR4f0022_WYG_014-24a>¶
語都無次花飛别有聲回憐社日酒爛醉不辭傾¶
　　春晩¶
檐角殘紅斂牆隂暗緑斜月侵飛絮栁風弄折枝花春¶
色閒將盡霜毛陡自加不愁難過遣飄忽是年華¶
　　書局與健菴¶
池上人看老鳯來多情鷗鳥合相猜休言洛下閒居事¶
猶是西京御史臺¶
孝懿皇后輓詞六首¶
<pb:KR4f0022_WYG_014-24b>¶
軒曜璇階映長秋網户緘玉衣人自覆石字燕來銜鍾¶
乳調靈匕文螭進别函椒塗纔隔日園寢泣松杉¶
長慟彌留際褕衣送寝門大文推陸九盛典邁貞元冊¶
諡崇朝並榮哀奕葉尊勤民知内治脱珥是深恩¶
白日凄蘭殿清秋冷桂宫星娥一夕返雲馭九霄空淚¶
濺銀河水悲纒玉樹風詠歌傳六寝應紀二南中¶
楚輓悲鷖輅虞歌咽鳯笳燎庭殘曉月叢殿落秋花北¶
首青山近西風綵仗斜公桑零露葉猶望濯龍車¶
<pb:KR4f0022_WYG_014-25a>¶
每憶朝¶
陵日宫車並往來花迎綃帳合栁拂幔城開輦路皆陳¶
迹山園引舊哀夢迴閒故館涼雨濕莓苔¶
景胄凌烟貴神儀偃月長安貞應地厚聖善翊¶
天王異豈徴沙麓祥曽定洽陽¶
宵衣思女則遺澤及遐方¶
　　竹林寺觀一峰道人畫¶
千古髙風憶閉闗地偏人静軟紅間坐深祗樹雲常定¶
<pb:KR4f0022_WYG_014-25b>¶
朝散清都鶴自還身度尾箕燕斗宿跡留方丈海神山¶
前塵影事三生話珍重晴忩學駐顔¶
　　木𤓰二首¶
正是橙黄掩緑隂秋烟一樹照華林包殘橘柚揚州貢¶
投比瓊琚衛叔心霜實豈應防化枳寒香終不逐來禽¶
宣城洛下無芳訊長伴江梅入夜吟¶
朝雲晻靄忽蕭辰纔過花開落實新盧橘寒分秦苑雨¶
海棠色借蜀江春削泥藥籠兼防老漬粉香匳不勸人¶
<pb:KR4f0022_WYG_014-26a>¶
更與封題霜後顆清芬也合避緇塵¶
　¶
　¶
　¶
　¶
　¶
　¶
　¶
<pb:KR4f0022_WYG_014-26b>¶
　¶
　¶
　¶
　¶
　¶
　¶
　¶
　午亭文編巻十四¶
