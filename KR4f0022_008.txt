# -*- mode: mandoku-view; -*-
#+TITLE: 午亭文編
#+DATE: 2015-08-25 00:28:54.066018
#+PROPERTY: ID KR4f0022
#+PROPERTY: BASEEDITION WYG    
#+PROPERTY: JUAN 卷八
<pb:KR4f0022_WYG_008-1a>¶
欽定四庫全書¶
　午亭文編巻八¶
　　　　　　　　　　　　大學士陳廷敬撰¶
　今體詩¶
　　草堂¶
東風忩樹外吟望倚斜陽萬里驚春色三年卧草堂蚤¶
花能破蘂新栁忽成行往日青門道紅芳壓驌驦¶
　　濂村以濂泉得名(泉在兎垸當/午亭之北)¶
<pb:KR4f0022_WYG_008-1b>¶
舊業東山麓濂泉在北原引渠通野圃分翠入烟村一¶
勺支流水諸峯耳葉孫道州千古意勝絶敢重論¶
　　月巖亦曰說巖閒居成詠¶
巖居非石隠山舘有餘清輞水漁樵興斜川故舊情宿¶
雲開峭壁新月上孤城遥識青門栁春風緑處生¶
　　春日松嶺寺¶
孤峯春院迥晩景野鐘初山勢兼雲動松隂帶月虚禽¶
因僧梵引泉為圃花疏香閣登臨處閒情世不如¶
<pb:KR4f0022_WYG_008-2a>¶
　　析城山¶
河東形勝古王畿蒲坂南來疊嶂竒禹貢山川連底柱¶
唐風宫室盡茅茨隂埋半嶺雲車過翠入中峯雨脚移¶
極目下方千萬壑樵村歸路客先知¶
　　太行四首¶
天井闗門跨碧空太行開闢想神功遥連絶塞羊腸盡¶
下視中原虎踞雄嵩嶽諸峯元拱北河源萬里逺隨東¶
驛樓斜日慿軒意回首蕭蕭落木風¶
<pb:KR4f0022_WYG_008-2b>¶
家山歸處路分明北上車輪夢裏聲每憶梁公如葢語¶
髙歌孟徳苦寒行横遮四塞如長塹俯抱三川似列城¶
午壁亭前方畝地祇應耕鑿足吾生¶
比似人間路較强崔巍歴盡亦康荘嵇生未解青泥飲¶
孫綽空登赤石梁少華西看峯影小大形東望海雲長¶
遺民敢笑唐風陋山水連天接混茫¶
絶嶂登臨興未孤白雲迴合盡平蕪界分韓魏初盟土¶
表裏山川舊帝都曽度千峯趨大漠懶從五嶽問真圖¶
<pb:KR4f0022_WYG_008-3a>¶
更看天上黄河水長作巖前雪練鋪¶
　　過海㑹院二首¶
川長塔迥費躋攀路轉溪雲杳靄間石鏡泉鳴寒夜月¶
翠屏鳥拂曉春山上方色界諸天静雙樹香林萬象閒¶
除却山僧與樵叟松門無客不須闗¶
浮圖金碧照山隈略彴横斜隔浦廽鐘動幽林風葉落¶
鳥銜空翠雨花來引泉不礙孤生竹埽石長防未破苔¶
曲徑禪房容易好髙亭還對野塘開¶
<pb:KR4f0022_WYG_008-3b>¶
　　韓大韓山送柿酒二首¶
白芡烏菱得比倫黄柑差擬洞庭春不辭風味清如水¶
一片寒光解醉人¶
旋埽風軒洗破樽朱顔零落酒人存瓦盆舊是田家物¶
柴汝官哥莫漫論¶
　　春雪懐李容齋檢討¶
二月曉花紅霏微春雪中有香争入樹無力怯從風詞¶
伯今誰敵清樽聊可同十年梁苑客賦罷各西東¶
<pb:KR4f0022_WYG_008-4a>¶
　　東山上懐古之作¶
太行南欲盡萬里勢猶雄地迥標河朔川長起岱嵩六¶
卿空晉土二典自唐風逺遡龍門業誰當繼史公¶
　　月巖二首¶
萬古東巖月柴門獨照時溪花連竹塢林卧觀黄羲¶
家在山巖中清暉帶林樾門前碧玉流金波漾新月¶
　　晏起¶
日照中林曉夢餘離離花影映忩虚平明心事三春後¶
<pb:KR4f0022_WYG_008-4b>¶
一覺閒眠巧破除¶
　　樓夜¶
樓上風簾燭淚深曉凉庭院似秋隂夜殘無寐單衾冷¶
一枕荒雞半世心¶
　　登月院山觀普照寺¶
樹杪水濺濺羣峯矗碧天松門留曉月板屋過流泉谷¶
口山城逺忩中鳥道懸前林少人跡寒磬下溪烟¶
　　&KR1147;山¶
<pb:KR4f0022_WYG_008-5a>¶
鐵鎻鈎梯細磴分半空時有鳳簫聞雙峯夹送三清月¶
萬壑全收太岳雲挿漢桂榆垂欲下摩霄龍鶴動成羣¶
人間何限卑栖意待剪香茅嶺上耘¶
　　青蓮寺禪人方丈二首¶
眀月髙髙在上方禪心不住水流長埽花風定苔依徑¶
穿樹鐘來葉滿廊白社南朝常侍宅紅樓北寺賛公房¶
桫欏别院清凉境惟見威儀古道塲¶
寺名不愧是青蓮始信人間别有天花比金輪寒暎月¶
<pb:KR4f0022_WYG_008-5b>¶
藕多玊井大如船吟身漸老知詩妄愁鬢新稀識酒權¶
欲向支公聊問法可憐神駿意翩翩¶
　　午亭詩二十首¶
　　　午園¶
結廬午壁側著書午園間上有沁水流下有砥柱山¶
　　　濓泉¶
泉水清且漣古村濂泉下不見昔時人浩歌寄來者¶
　　　流花峪¶
<pb:KR4f0022_WYG_008-6a>¶
曉風吹殘紅夜雨洗微緑不愁風雨多流花滿溪谷¶
　　　飛魚閣(有石魚/出山間)¶
石魚出山時山雲宿舊處髙閣風雨多魚飛自來去¶
　　　梯橋¶
桃花橋上枝殘紅帶茅屋夫君行不歸緑隂桃子熟¶
　　　浴鶴池¶
荷花生川池葉小荷未起海鶴欲下時夕陽照春水¶
　　　梅子岡¶
<pb:KR4f0022_WYG_008-6b>¶
逺林聞微香青春入叢薄散歩梅子岡幽花自開落¶
　　　太丘峯¶
斷雲出横嶺明月生髙峯無人與晨夕時倚巖際松¶
　　　嶺泉亭¶
方池鑿山翠石罅清泉滴客心映空寒眀月鑒寂歴¶
　　　雙谿¶
雙谿來交横谿源淼難即惟見石上流清泉不改色¶
　　　老姥掌¶
<pb:KR4f0022_WYG_008-7a>¶
夜静山月髙照我山樓上微聞松蘿風遥逓石泉響¶
　　　詠歸亭¶
野水流溪逺春泉入檻深殘生不寂寞童冠有知音¶
　　　七柿灘¶
秋水落汀渚古木餘磊砢山家黄葉村晩紅拾霜顆¶
　　　端畦¶
漠漠谿田水萋萋野墅花何人解來徃相識是山家¶
　　　西田¶
<pb:KR4f0022_WYG_008-7b>¶
行逐前溪雲疎雨挂晴蝀日斜桑柘隂犂鋤手自弄¶
　　　兎垸¶
兹山數峯落一峯出一泉尋泉杖輕䇿遥見墟中烟¶
　　　西垞¶
朝為西垞逰暮為東垞宿谿行人不知野橋夾脩竹¶
　　　西山院¶
落日清磬響數峯相對閒復此值秋色坐見烟禽還¶
　　　小西山院¶
<pb:KR4f0022_WYG_008-8a>¶
後山惟白雲幽人對極目前山行雨歸還就山雲宿¶
　　　樊口¶
樊山南下處十里到樊口春風夫如何惟見花與栁¶
　　沁水道中¶
谷口千巖合闗門驛路分秋風迎馬首晴日亂鷗羣峽¶
轉黄厓水山開古鎮雲孤城何處是碪杵急斜曛¶
　　宿榼山寺天外樓¶
祗林廻望沁流明數里深山到漸平翠柏不隨雙鬢老¶
<pb:KR4f0022_WYG_008-8b>¶
白雲常共一身輕髙峯月上僧初定亂水風多鳥自驚¶
新桂舊松青未了半生難問况三生¶
　　南谿逰詩六首¶
涉溪縁窈窕不識有山家忽到松門外春風埽落花¶
泉聲來逺山空林間人語響多聞不殊春風復春雨¶
春隂柔桑枝映此谿沙緑烟中聞耒聲暮就田家宿¶
十日宿山房春光變啼鳥山月上復斜半簾落花曉¶
道人行藥時東垞復西崦日斜返深林落葉山扉掩¶
<pb:KR4f0022_WYG_008-9a>¶
晚雲寒不飛凍雨宿峯首惟有逺鐘聲相随出谿口¶
　　臺樹二首¶
去倚臺樹送來倚臺樹迎來時臺樹在去日不同情¶
臺上古時樹下䕃今城曲秋風樹葉黄春風樹葉緑¶
　　碧落寺重逰二首¶
碧落天邉寺青山有夢尋&KR0985;迷初地逺人覺化城深猿¶
鶴三秋意鐘魚一昔心到來想陳迹黄葉滿前林¶
十里荒寒路栖栖續舊逰泉鳴松澗冷雲卧石堂秋粉¶
<pb:KR4f0022_WYG_008-9b>¶
堞山城古香燈佛火幽畵龍猶掉尾飛去殿西頭¶
　　樊溪二絶句¶
岡嶺廽遮曲曲村髙齋日日坐黄昏庭蕪緑徧無人到¶
惟有花飛時欵門¶
緑深苔巷雨初微漠漠隂凉布穀飛但使時清官長好¶
早驅黄犢暮來歸¶
　　古臺曲三首¶
古臺雲日午溪口水烟昏恰到茅堂裏春風自閉門¶
<pb:KR4f0022_WYG_008-10a>¶
幽人住何許朝眠紫霞室夢覺聞松風起行理瑶瑟¶
有客希到門蹋破碧苔色春風瑶草花聞香不曽識¶
　　柴扉¶
柴扉開向曉秋氣覺初凉夜雨侵苔徑西風落草堂村¶
烟山市蚤社日野農忙獨有幽居者琴書在一牀¶
　　倦客¶
倦客夜無睡秋忩應欲明人行殘月影犬吠隔林聲物¶
理何多故吾生太有情風軒衾席冷輾轉百憂生¶
<pb:KR4f0022_WYG_008-10b>¶
　　逰可寒山乾明寺¶
窈窕溪山路孤峯迥自尊秋花隠危石斜日到閒門鳥¶
影烟中寂泉聲雨後喧法雲堪倚徙不擬向前村¶
　　月巖二首¶
月明南園樹緑隂紛如積溪村人未歸山忩夜蕭瑟¶
幽人耽林卧軒忩靣髙樹秋風羅帷開明月照深處¶
　　再逰乾明寺二首¶
峯腰雨歇野雲留晴樹斜陽在上頭野蘚全凝臺殿色¶
<pb:KR4f0022_WYG_008-11a>¶
土花半老繚牆秋丹青照夜餘神鬼河漢凌空近斗牛¶
除却牧䦨樵隖客何人解作看山逰¶
千峯排浪湧遥空一抹雙林磴道通山暝僧歸紅雨外¶
樹深鳥度碧烟中澗泉色冷元無暑松閣聲多豈為風¶
擬學香山老居士徃來蹤跡似秋鴻¶
　　桂叢草堂書壁¶
蕭颯天風吹羽翰疏雲凉雨别長安夢回藜閣金鐙暗¶
路逺蓬山晝漏寒苑裏紫薇霜樹落山中青桂晩花殘¶
<pb:KR4f0022_WYG_008-11b>¶
自憐亦似相如渇漢闕秋來賜露盤¶
　　曉雪懐富雲麓杜遇徐兩編修¶
遥夜闗山夢霜風各一天新寒髙枕外白雪曉忩前書¶
巻開宵帙罏熏繞夕烟折梅如可贈鴻雁久凄然¶
　　冬曉懐青岳宗玊¶
北忩上寒日落木正紛紛殘夜碪猶急清晨雁屢聞厨¶
烟開屋雪樓霽對山雲天氣宜晴曉悠悠念樂羣¶
　　臘月十九日立春¶
<pb:KR4f0022_WYG_008-12a>¶
朔氣曉沉沉東風變夕隂月臨寒夜早春入舊年深殘¶
臘晴光轉韶華瑞雪侵忽聞歌管發一半落梅音¶
　　宿定興寄盧明府(已下七首追録/壬寅假歸舊作)¶
迢逓停驂逺¶
帝京郵亭今宿第三程荆闗紅葉随征騎易水清流遶¶
縣城隔院碪聲秋卓午古牆槐影月平明蕭蕭曉發投¶
何處悵望龍山一日行¶
　　夜宿欒城¶
<pb:KR4f0022_WYG_008-12b>¶
平沙開小邑數騎宿長亭映月收書帙聽更下枕屏秋¶
城譙鼓暗古驛壁燈青望逺雲山外西風度井陘¶
　　栢鄊道中¶
楊栁荒亭道勞勞一放歌望山鄉路少歸馬夕陽多郊¶
樹積黄葉城流横碧波數聲風笛晩揺落近闗河¶
　　内丘驛壁見西華王信初御史黄岡王慎菴檢討¶
　　　唱和詩次韻¶
十日郵亭過薊丘見君題壁憶同逰客忩前後吟紅葉¶
<pb:KR4f0022_WYG_008-13a>¶
驛路迢遥數緑疇河朔白雲飛漢水太行明月照南州¶
各千萬里羈離逺玉院槐隂感去秋¶
　　宋廣平祠次碑隂韻¶
鳳閣衣冠古廟荒闗山秋晩更斜陽一時仙李原春色¶
千古梅花自異香轉恨君臣空蔓草獨看隴墓下黄羊¶
魯公遺蹟裵&KR0966;久新月泠泠映石牀(祠有顔平/原書碑)¶
　　戊戌春同長公兄偕計吏過武安有王生好俠喜¶
　　　客置酒旅亭壬寅長公捐舘舎而余西歸再見¶
<pb:KR4f0022_WYG_008-13b>¶
　　　王生感舊有作二首¶
馬跡桃花雙玊鞍河陽縣裏萬人看重來寂寂秋風晩¶
一路荒山雁唳寒¶
萬壑霜林一鳥鳴鄊心怯入故山程更憐野渡尋舟處¶
依舊斜陽滿縣城¶
　　潞州¶
道路孤征際川原薄暮時天寒潞子國日澹衛公祠浩¶
蕩英風徃蒼凉霸業移地形天下脊王土晉侯師河朔¶
<pb:KR4f0022_WYG_008-14a>¶
臨雄鎮燕雲俯近陲閒花留戍壘蔓草失旌麾鄊國繁¶
心緒征途長鬢丝闕山去無極憑弔益凄其¶
　　武鄊道中山¶
天工用拙莽難猜畫手曽經斧劈來莫道荒寒少才思¶
米家山子有灰堆¶
　　盤陀河¶
盤陀險路每含愁亂石清沙水北流送别天涯知客意¶
多情隨我到并州¶
<pb:KR4f0022_WYG_008-14b>¶
　　分水嶺南水下循環舗北水入祁縣界¶
分水嶺前水兩流南來北徃總悠悠南水細微北水大¶
可憐來徃不同愁¶
　　智伯祠¶
洞渦水沒鑿臺悲寒日深山智伯祠千載人思國士感¶
趙宫烟草亦離離¶
　　野史亭¶
柔翰功名一葉萍也將文字照丹青朱門萬户凄凉盡¶
<pb:KR4f0022_WYG_008-15a>¶
惟有元家野史亭¶
　　太原夜夢故園¶
晉北燕南滯此行栖栖遥夜故園情間闗千里成歸夢¶
惜别城頭曉角聲¶
　　赤橋(太原縣西南晉水北/渠上舊謂豫讓橋也)¶
赤橋北跨晉渠遥自古人稱豫譲橋流水自應知客恨¶
故添風雨夜瀟瀟¶
　　王生致酒¶
<pb:KR4f0022_WYG_008-15b>¶
百壺青鬢醉顔酡旅病如今一醆多空對故人桑落酒¶
真敎無奈别離何¶
　　并州剪刀¶
霜淬風摶出冶豪雪花照地㨗吹毛鄊心如水知難斷¶
嗟爾并州快剪刀¶
　　獲鹿對月¶
今夜鹿泉月閨中應再圎光留長塞外影斷故山前香¶
霧含空色清暉映獨妍别來小兒女相憶在天邉¶
<pb:KR4f0022_WYG_008-16a>¶
　　太安驛夜¶
擊柝夜沉沉空山離思侵馳驅千里道去住徃時心杖¶
䇿黄塵晩趨庭白髮深草堂先業在何用買山金¶
　　真定道中¶
南北分岐處西來兩度行沙明滹沱水山濶鎮州城地¶
界雄闗盡天臨野塞平古稱燕趙士忼慨一含情¶
　　墨牡丹四首¶
新緑蛾眉畵未勻𤨏忩日影淡如銀玉顔自抱臨妝恨¶
<pb:KR4f0022_WYG_008-16b>¶
不比昭陽鏡裏人¶
玉貌黄金事不同鉛華誰肯借春風眼前未解真顔色¶
嗤㸃何須用畫工¶
舞衣連夜惜殘春只染天香肯染塵喚醒玉奴慵不起¶
紫金醆酒未霑脣¶
烟鎻西陵翠帳塵綺羅香散鄴臺春風流占斷陳王賦¶
始信人間有洛神¶
　　竹¶
<pb:KR4f0022_WYG_008-17a>¶
栽竹蕭蕭色髙齋凉暗侵連叢添徑曲空翠入簾深接¶
葉青丝障低枝碧玉簪翻愁攪清夢時有籜龍吟¶
　　睡起詠鸚鵡二首¶
人世喧啾不要聽任他百舌費丁寜醉鄊已到無人處¶
又被鸚哥喚得醒¶
利嘴新紅褪緑衿能言終不離飛禽笑卿所訴真何事¶
閒煞斜陽半樹隂¶
　　書報楊生題後¶
<pb:KR4f0022_WYG_008-17b>¶
憐汝相思意題書逺寄將别來皆老大歸去益凄凉秋¶
病眠山屋春逰罷野航鄊心紛紙尾零亂不成行¶
　　記夢¶
春風南浦栁條閒别久離魂黯自還夢斷桑乾嗚咽水¶
車輪纔過磨兒山¶
　　寄韓少室先生¶
家在行山第一峯石泉雲裊出疏松黄河渺渺霜風起¶
收拾漁竿放白龍¶
<pb:KR4f0022_WYG_008-18a>¶
　　病後¶
得閒除是病病後轉愁生吠犬欺殘夢荒雞喚早行月¶
痕移枕近風緒入簾輕數日衣裳嬾蒼凉盥濯清¶
　　雲麓雨中來借琴¶
牆角荒花寂寂垂閒庭苔徑子來遲尊前白髮難抛得¶
匣裏瑶琴可贈誰瑟縮丝桐還自語蕭條風雨最相思¶
暝烟簾閣人歸去又是秋鐙欲上時¶
　　龔賢畵四首¶
<pb:KR4f0022_WYG_008-18b>¶
湘漢青春外岷峨落照邉江山入圖寫風景一凄然¶
龔賢畵山水萬里尺寸間此水瞿唐水此山&KR1174;嶁山¶
野曠鋪烟樹沙明立渚禽秋山平逺在夢向玉堂尋¶
逺峯如欲無颿影何處泊秋山少人行楓葉寒自落¶
　　題竇晼畵三首(晼故推官/河内公子)¶
摩詰遺詩畵意閒烟雲粉本有無間風流一變添文采¶
小李將軍著色山¶
春蚓秋蛇蠆尾鈎家雞野鶩豈同儔祇應落墨驚紈扇¶
<pb:KR4f0022_WYG_008-19a>¶
畵作桓家烏㹀牛¶
與君蓬轉向天涯㡬度春時不在家近日冩生知客意¶
王孫芳草隴頭花¶
　　題朱小晉侍御卧牛莊記後二首¶
水石毫端出開函空翠流東來多紫氣髙卧或青牛松¶
雨生瑶草樵風埽石樓雲山異鄊縣蠟屐可從逰¶
午橋遺蹟在𣺌𣺌憶湖園樹杪山河出霜餘松菊存峯¶
晴姑射雪花暖卧牛村誰接令公美幽懐與寤言¶
<pb:KR4f0022_WYG_008-19b>¶
　　小雪夜¶
孟冬風景正凄凄斷卉飛蓬霜滿畦短日作寒逢小雪¶
流年催曉報黄雞珥貂碧落癡如夢縱酒清時醉似泥¶
鐙火客忩過夜半家山好在月輪西¶
　　新年湘北玊階過集¶
風沙連上日烟景易黄昏新月初三夜春筵第一樽催¶
詩燒短燭留客閉重門猶是椒盤㑹年光與細論¶
　　幽人¶
<pb:KR4f0022_WYG_008-20a>¶
幽人客京洛不異在山林夜雨長春草東風啼曙禽烟¶
輕寒食近花落故園深回首清川曲還憐此日心¶
　　楊花¶
楊花不寂寞衮衮逐芳塵揺落多情客顛狂薄命身晩¶
風過别樹細雨送殘春㡬度河橋外相憐一愴神¶
　　燕草¶
燕草芳菲候闗山客望孤長風吹大漠古道入平蕪野¶
樹殘紅映春沙淨緑鋪連緜向天末客思不能無¶
<pb:KR4f0022_WYG_008-20b>¶
　　荒圃¶
斜陽荒圃古城西薺麥霜苖細緑齊百口凄凉賓客散¶
何人還解韭萍虀¶
　　舊琴感懐¶
故舊何人唱渭城瑶琴重整十年情客忩寂歴殘鐙火¶
獨聽悲風曉角聲¶
　　友人見過¶
鄊山我已訝歸遲何事逢君問路岐世態可堪官達日¶
<pb:KR4f0022_WYG_008-21a>¶
客懐先喜病輕時重過舊邸吟寒雪試倚西忩聽竹枝¶
更話故交零落盡香殘鐙冷十年思¶
　　鄰園¶
髙臺陂池何莽蒼夾林窈窕通短牆櫻桃風落庭砌赤¶
棗花日熏簾户香紫苔生暈蜨作陣白蜜滿脾蜂出房¶
鄰園如此亦暫樂回首青山心欲狂¶
　　宣武門外水亭用壁上王文安公韻¶
古亭荒木緑隂初壁上飄零數字書萬里五湖悲昔夢¶
<pb:KR4f0022_WYG_008-21b>¶
十年三畝問吾廬重來水石情如舊自别園林興不疏¶
城路草痕歸騎晩月明苔竹夜忩虚¶
　　鄰園懐韓山¶
鄰園亦暫到酒榼自相將檐鳥猜幽處庭蟬快晩凉竹¶
深隂屢憩果熟落先嘗回首秋雲外山林興頗長¶
　　春夜懐素心¶
旅宿西亭夜不知池草生闗河南北雁鐙火短長檠春¶
老他鄉客花開故國情樊川烟栁道風景近清明¶
<pb:KR4f0022_WYG_008-22a>¶
　　幽事¶
雙扉長畫閉過客自周遮㨂日移新竹嗔人掃落花風¶
簾通乳燕雨檻數歸鴉幽事春來徧今年不憶家¶
　　枯樹¶
城邉枯栁樹隔水映疎帘獨鶴蕭蕭過昏鴉箇箇添虚¶
饒風露美尚假雪霜嚴憔悴東陽客江潭鬱滯淹¶
　　秋月¶
秋月當軒蚤風林破暝昏攪眠偏近枕留影不闗門桂¶
<pb:KR4f0022_WYG_008-22b>¶
闕明新露江潮帶舊痕夢中家萬里休遣照離魂¶
　　秋日同容齋郊行有懐同舘諸子¶
為客端居久嚴装似逺行譙門開落照畵角咽寒聲嵗¶
月秋山色蹉跎旅鬢情少年皆老大衣馬不肥輕¶
　　秋夜懐馮訥生助敎¶
委巷追逰處寒齋獨宿中故園當落月鄊思入西風山¶
雪長鑱白書鐙短檠紅十年羈旅客心事㡬人同¶
　　秋日彈琴招楊山人¶
<pb:KR4f0022_WYG_008-23a>¶
玉河水落秋雲深髙城晩色空隂隂橋邉老樹行屢歎¶
馬上夕陽時一吟出門催貰舎西酒來坐獨捶牀上琴¶
夜永揮杯攻雅操霜露颯颯霑衣襟¶
　　西譙門外臺上登眺¶
斜日横門道西風客思豪古臺臨大漠秋色滿平臯樹¶
㸃烟村小雲連粉堞髙野花迷戍壘寒水落城壕凉冷¶
猶悲角羇孤且濁醪闕樓銜暮景廻馬興蕭騷¶
　　懐七柿灘¶
<pb:KR4f0022_WYG_008-23b>¶
洞陽風落滿林霜萍蔗甘寒味許長解道黄柑三百顆¶
不如紅柿熟千章¶
　　孤雁¶
蘆花寒影夢三更風雨沙邉夜自驚惆悵故人消息斷¶
年年孤雁寄離情¶
　　雪中晩歸李段邢三君子至時邢將赴永福令¶
行逰遵北渚飛霰灑寒汀小苑堆銀榭西山㸃翠屏驟¶
逢驅騎返宻作下簾聽速客三人集留歡二妙停(段先/歸)¶
<pb:KR4f0022_WYG_008-24a>¶
碧凝扶檻竹紅濕映鐙櫺玊笛吹何處霜碪響客亭坐¶
中風漠漠天外氣冥冥一嶺江門險千巖桂樹青蠻方¶
花自異天柱雁還經惜别春明外相思倒玊缾¶
　　雪夜懐吴玉随編修使閩¶
北風吹嵗暮雪景閉門低忩樹夜離立城烏曉嬾啼路¶
寒歸驛晩江逺泊颿迷無定春來雁音書未可題¶
　　曉雪感舊¶
瑶華逓忩影落葉亦娟娟折竹聞荒徑微鐘記徃年酒¶
<pb:KR4f0022_WYG_008-24b>¶
消銀燭䟦香冷博罏烟怊悵晨雞語寒宵獨不眠¶
　　除夜憶樊川寄舎弟四首¶
小杜香名别樊川莫浪看東風來日下春色到河干藍¶
尾浮金醆青腰上玉盤如今直北望燕趙是長安(余所/居樊)¶
(川在樊山之下欲自别於牧之/之京兆樊川故徃徃寓意焉)¶
相思為客後猶似到家初親養甘辭禄¶
君恩許讀書草堂新日月竹徑舊田廬一作牽裾别天¶
涯又嵗除¶
<pb:KR4f0022_WYG_008-25a>¶
依約懐人處樓前石版橋别離傷嵗晩消息隔年朝臘¶
逐桃符換寒随栢酒銷同心不同賞咫尺暮情遥¶
嚴装趨隔日夜半向承明百嵗猶今夕殘年有二更衣¶
香仙仗影珂響玉階聲春殿罏烟外低徊十載情¶
　　奉懐工部侍郎楊公于役¶
孝陵¶
銀蠶金雁玉衣寒王氣千年此鬱盤舊日鼎湖曽灑泣¶
同時侍從獨頻看杉松石隧聽蕭瑟風雨穹碑拜奠安¶
<pb:KR4f0022_WYG_008-25b>¶
應念¶
先朝恩遇重蔵來弓劍涙汍瀾¶
　　徐孟樞侍御過集(徐自舘/職入臺)¶
誰遣臺烏報曉遷玉堂清冷憶君賢自憐易過同官日¶
可惜相逢汎愛前人散寒㕔判獨醉月明永夜不成眠¶
繡衣咫尺金門路封事何時到日邉¶
　　春日戲寄韓山¶
車栖輪卧費淹留不是閒居是浪逰過雁星霜驚朔塞¶
<pb:KR4f0022_WYG_008-26a>¶
落花風雨夢西樓陽闗别恨歌三叠隴阪相思賦四愁¶
笑煞鴟夷太狡獪春光占斷五湖舟¶
　　逰仙¶
曽似天台見玉真星娥含笑閲流塵神光倚徙三千界¶
仙刼迢遥五百春河漢已非來處路雲霞猶是夢中身¶
愁翻茅許天官籍誤判劉盧世上姻¶
　　睡起偶書二首¶
睡鄉功並醉鄉齊一枕春寒落月西殘酒未消清夢斷¶
<pb:KR4f0022_WYG_008-26b>¶
城烏偏向蚤時啼¶
翻覆人情笑㡬廻天公寒暖不須猜宿雲未礙晨光好¶
殘月依然上冷梅¶
　　曉雨懐王十一貽上¶
細雨入幽夢醒聞松際殘開忩歸雁過拂樹啼鶯䦨雲¶
亂逺峯翠晴回初夏寒昨朝王儀部吟興接餘歡¶
　　丁香¶
插蘆聊擬竹移杏欲當梅容易丁香樹縱横小院栽雨¶
<pb:KR4f0022_WYG_008-27a>¶
中愁自結月下影還來春色漁陽晩繁英且細開¶
　　合歡花二首¶
子豈無知者枝開斂復斜青蓂空有莢朱草不生花暈¶
碧籠輕靄裁紅散晩霞合歡名並美相伴在天涯¶
春芳亦既歇艶質麗天中桃葉麤嫌俗楊花細讓紅巻¶
舒應愛日開落最禁風長記嵇生語忘憂並著功¶
　　晩春二絶句¶
已遣清尊換玉貂晩風蓬鬢醉蕭蕭自従舊雨無人過¶
<pb:KR4f0022_WYG_008-27b>¶
贏得閒門閉寂寥¶
風作狂濤一陣寒春衣添盡怯成單落花日暮飛何處¶
不遣殘紅著地看¶
　　髙陽公林亭宴集五首¶
東閣従逰日西園許數過樓臺容地少雨露近天多樹¶
帶長楊色池涵太液波公無輕獨樂萬井接謳歌¶
雅志在丘壑亭臯鑿翠初書堂新栁映客徑小松疎渌¶
水波忩動紅欄架石虚謝公墩好在正莫憶林廬¶
<pb:KR4f0022_WYG_008-28a>¶
歴歴好厓谷悠然在¶
帝城情忘憐水石境絶想柴荆野雀銜恩重江鷗狎浪¶
輕滄洲無限興賸欲訴平生¶
嵗閏清和候鶯花夏未遲碧桃天上種紅杏海南枝歸¶
第銅龍晩開樽玉漏移年年京洛㑹延賞衆芳時¶
忝切龍門客追陪鵷鷺行齒随枚叟後坐近令公傍官¶
燭春星爛宫壺玉露香酒酣紛起舞為夀樂千觴¶
　　老樹¶
<pb:KR4f0022_WYG_008-28b>¶
老樹空牆裏春來著數花葉䝉垂草暗枝與蔓藤斜濯¶
露髙難下飛雲近自遮婆娑想生意長此送年華¶
　　流水¶
牆下分流水潺湲有濁清栁濃斜照影蟬亂晩凉聲池¶
沼終然小風波也自輕浮雲碧空盡冉冉共遐征¶
　　春日冩懐呈宛平公十四韻¶
絳帳重來日柴門病起身雲霄立雪夜嵗月掃門人弱¶
冠謬通籍十年甘積薪散才矜匠石小草辱鴻鈞志切¶
<pb:KR4f0022_WYG_008-29a>¶
傳經久思惟枋國新公忠參宻勿調燮用深純環海烟¶
烽靜三秋雨露均四門明¶
舜目率土望¶
堯仁簪紱登台輔文章致要津青春殊淡蕩黄閣正嶙¶
峋永叔門生衆虞翻骨相屯穠花愁偃卧今雨對傷神¶
翹首看勲業無心恥賤貧菰蘆樵侣在情至敢重陳¶
　¶
　¶
<pb:KR4f0022_WYG_008-29b>¶
　¶
　¶
　¶
　¶
　¶
　¶
　¶
　午亭文編巻八¶
