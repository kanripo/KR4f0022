# -*- mode: mandoku-view; -*-
#+TITLE: 午亭文編
#+DATE: 2015-08-25 00:28:54.312742
#+PROPERTY: ID KR4f0022
#+PROPERTY: BASEEDITION WYG    
#+PROPERTY: JUAN 卷十九
<pb:KR4f0022_WYG_019-1a>¶
欽定四庫全書¶
　午亭文編巻十九¶
　　　　　　　　　　　　　大學士陳廷敬撰¶
　今體詩¶
賜船恭紀¶
舟航利涉是殊榮¶
特賜還勞記主名(命以石家船/賜臣)此去真從天上坐多時偏詐¶
御前行(命在前行/御舟)春山春水年年好江草江花處處生¶
<pb:KR4f0022_WYG_019-1b>¶
不為勤民叨法從烟波空有叩舷情¶
　　潞河詶吳西齋送别¶
鞍馬頻年老薊城臨流擊楫憶平生文章自冩衰遲意¶
烟水新闗故舊情君向海山分位業我從塵土濯簮纓¶
觚稜小别勞相念栁外花邉昨日行¶
　　舟發潞河簡同直諸公¶
解纜冰銷及好春碧琉璃淨鏡光新别來官舍隨漁舍¶
禮罷山神見水神塞北幾時今已老江南有夢竟成真¶
<pb:KR4f0022_WYG_019-2a>¶
連船擁楫相從處應是三生未了因¶
　　冩懐與同舟兼寄京師逰好¶
杜陵野老一生詩抗䟽匡衡早遇時得失渾如前日事¶
塵埃敢道十年遲天涯船舫為書局官路鶯花付酒巵¶
寄語京華驢背客水雲閒淡有人知¶
　　題石家船版上¶
禁中清漏語頻宣水驛郵籖興渺然令徳世稱倉氏族¶
佳名天錫石家船(諭旨石/家船好)桃花滿載金波月楊栁全浮¶
<pb:KR4f0022_WYG_019-2b>¶
玉座烟大地恩光隨處是五湖三泖櫂歌邉¶
　　舟行晏坐即事¶
畫舫烏檣宿靄晴罏烟近接¶
御香清吉祥雲裏從容住安穏光中自在行水月似曾¶
經夢寐山河今已見空明¶
君恩載得舟船重五日才為百里程¶
　　狼窩¶
狼窩名匪佳條狼義有取還將天山弓射殺白額虎¶
<pb:KR4f0022_WYG_019-3a>¶
　　花朝寄阮亭¶
花朝往事夢魂遥鎖院重簾話寂寥十五年來頻聚散¶
今朝烟水是花朝(辛未與阮亭同領貢舉語江南烟水/之勝余有詩云記取花朝明日是幾)¶
(畨風雨/對牀時)¶
　　聞岸上梵聲¶
明滅斜陽洲景㣲梵聲何處出林扉浮雲不限身南北¶
慧日常銷世是非塵刼逺尋期鷲嶺江湖有夢到漁磯¶
長河風利翻嫌駛處處茅菴可息機¶
<pb:KR4f0022_WYG_019-3b>¶
　　同行諸子皆江南人即事有贈¶
輕寒薄靄汎遥津一出青門事事新官舫但容搜句客¶
别船還載著書人河橋煙栁堪相贈江縣紅梅早放春¶
君是南歸我去北不知誰主與誰賔¶
　　憶午涯煙舫題南來小舟四絶句¶
竹篙青幕漾輕嵐如葉隨風下釣潭秋水一塘䑳一隻¶
當時曾擬到江南¶
水嬉天慰白頭人南舫來時物候新不礙琉璃清淨眼¶
<pb:KR4f0022_WYG_019-4a>¶
揚州烟月冶城春¶
南船應載五湖逰散盡行人萬頃愁得似多情白太傅¶
歸來舊舫憶蘇州¶
也是雲天是水天春花如霧栁如煙怪他日夜東流水¶
送盡南來北去船¶
　　舟行寄舍弟¶
乞得篷牕盡日留今朝晴暖趁春逰一生閲世如窺牖¶
臨老逢人解泛舟别後無書題塞雁行來有約寄沙鷗¶
<pb:KR4f0022_WYG_019-4b>¶
憑君了却公家事山水漁樵儘自由¶
　　汶水¶
汶水南來處迢迢作意行帆檣連¶
帝里漕輓達神京善下還多讓居髙最有情合流同到¶
海對此豁平生¶
　　余觀天津北汶水潞河合流處心固已異之及東¶
　　　南行數日見汶水曲折流數百里而北一旦遇¶
　　　潞河水折而東若無意然者於余心益有感焉¶
<pb:KR4f0022_WYG_019-5a>¶
　　　既為汶水詩又題長句以示壯履¶
舟過東南十日程偏於汶水最含情為憐宛轉朝京去¶
還見低徊赴海行能以功成如未有却將身退等無名¶
人生解識清流意何處人心不太平¶
　　早發滄州南三十里磚河驛懐湯西厓給諫¶
與君同扈從先後是同舟春水生河驛閒花上戍樓三¶
山連大海五壘抱皇州千古承平意因風寄擢謳¶
　　交河河岸古寺¶
<pb:KR4f0022_WYG_019-5b>¶
茫茫兩岸即恒沙行客流光暮景斜天雨似曾施藥草¶
春風空自逐楊花心逰三昧渾如夢身許雙峰却是家¶
煩惱不辭為晏坐碧雲無礙水無涯¶
　　入山東界寄阮亭¶
千里江湖夢三春雨雪逰風帆出渤海星野入齊州九¶
㸃烟仍在長河日自流相思若汶水不斷繞行舟¶
　　徳州南界懐田綸霞馮大木¶
夜過東陽界朝行衛水濆青春方浩浩白髪任紛紛山¶
<pb:KR4f0022_WYG_019-6a>¶
逺留殘照川長宿去雲閒心逐流水今日為思君¶
　　夜行遇淺寄秋崖京師¶
臨深方浩渺遇淺亦嶙峋月黒憑漁火天髙訴水神千¶
檣雖共集四海若無鄰試問栖栖者何如京洛塵¶
　　曉行東光縣界¶
相報桃花恐易迷紅雲未動月輪西長年大是多情客¶
伴我黄昏伴曉雞¶
　　南皮二絶句¶
<pb:KR4f0022_WYG_019-6b>¶
漳水瀟瀟覇業休鄴中文采自風流甘𤓰朱李西園夜¶
囘首南皮是舊逰¶
繁華寂莫在斯須金谷池臺徧緑蕪最是墜樓人未老¶
真珠終不負齊奴¶
　　棘津城¶
倚櫂臨前浦蒼茫弔古情遥思渭濵叟一望棘津城水¶
帶春星動沙流岸月明祗應垂釣處漁父足平生¶
　　武城南界懐六箴鄖陽荀少桂陽¶
<pb:KR4f0022_WYG_019-7a>¶
纔向燕齊問路岐還於楚客寄相思一官萬里湖南北¶
兩地三年人别離芳草池塘江上夢緑波春浦巻中詩¶
不因霄漢乘槎下爭見連天水去遲¶
　　次臨清懐梅莊¶
江海平生意逺逰誰與同滿槽東上水半幅北來風栁¶
已多含緑梅應早放紅山花開又落不擬在船中¶
　　河干逢蔣念祖使君撫今追往因有是贈¶
御史牀邉栢工烏龍門人在舊摳趨山長水逺詩難好¶
<pb:KR4f0022_WYG_019-7b>¶
化美風移興不孤説尹野人終在口勸耕春鳥曉相呼¶
郎君已自施行馬最有清名滿¶
帝都¶
　　過臨清計程阮亭相見不逺戲有此寄¶
長風駕浪去悤悤過訪何當似剡中元禮自為倉卒客¶
樂天豈是囁嚅翁極知浩蕩如前浦聊得安閒出至公¶
蠶尾鵲花紛在眼不應獨賞與相同¶
　　船牕見月¶
<pb:KR4f0022_WYG_019-8a>¶
岸馬動如羣沙明曙色分樹迎前浦月人卧半船雲雁¶
影連朝盡漁歌徹夜聞篷牕開復掩春思恐紛紛¶
　　土橋待閘行五閘矣¶
五閘行來物候新日髙浪捲岸無塵似將池沼縈逥勢¶
留得煙雲浩蕩春雞犬村邉勸農吏漁商波上太平民¶
昨宵親見¶
天顔喜畫舫丁東玉漏頻¶
　　夜泊東昌城下¶
<pb:KR4f0022_WYG_019-8b>¶
臨清昨夜春水生河上春燈曉送行今夜泊舟鉅鹿郡¶
黄昏煙火似臨清¶
　　東昌城下已泊夜移船欲過閘未得(城東北隅/有望嶽樓)¶
一夜停橈處千秋望嶽情水流聊攝地雲鎻魯連城擊¶
汰堤花動移檣閘火明東樓不可上迢逓且南征¶
　　出陽榖界(春秋齊宋江/黄㑹于陽榖)¶
少昊遺墟歴大東吾衰那敢夢周公(周以少昊之/墟封伯禽)絃歌¶
魯國春風裏盟土齊侯夕照中終古奎婁天象在至今¶
<pb:KR4f0022_WYG_019-9a>¶
禾黍覇圖空斯文適遇¶
興王㑹鳳鳥何時過故宫¶
　　湖雲二首¶
水上烟嵐迥不羣望中溶漾杳難分蜃樓日觀連天起¶
知是湖雲是海雲¶
金臺玉殿侣仙羣雲是三山萬𣲖分欲向此中訪黄鶴¶
仙人騎鶴亦騎雲¶
　　汶水道中題觀海集¶
<pb:KR4f0022_WYG_019-9b>¶
風流文采幾人同芳草萋萋汶水東千里山川髙枕外¶
百年身世一舟中風帆欲定歸神燕烟擢無聲近野鴻¶
我亦乘流觀海去把君詩巻問鴻濛¶
　　滕縣岸上人家¶
岸逺湖平雪浪堆煙禽飛處釣船迴凄凉華屋都經過¶
只愛茅軒照水開¶
　　水鳥¶
初飛似整亂還低自信塗鴉一抹齊水鳥也思排雁字¶
<pb:KR4f0022_WYG_019-10a>¶
笑他野鶩厭家雞¶
　　沛縣界珠梅閘過三十九閘矣¶
退之汴泗交流句今日長吟笑口開解道洛川三十九¶
不如春水一帆來¶
　　雨泊泇河二首¶
紅濕牕花逐幔浮翠低隴麥映波流蘭旌桂櫂終難似¶
從此舟名喜雨舟¶
好風好雨送遥津同是敲冰嚼雪人酹取清波當桂醑¶
<pb:KR4f0022_WYG_019-10b>¶
敢將牛酒瀆龍神¶
　　社日晚泊寄韓韓山¶
娟娟雲月㸃空斜忽漫春隂闇物華舊隠相依同社日¶
孤帆陡覺在天涯難逢有味偷閒客易過無情伴老花¶
囘首厭厭真一夢海漚滅處是吾家¶
　　夢孟孫(有/序)¶
　孟孫小字臺哥余殤孫也以庚辰除夜生生之夕余¶
　夢孟子之孫來故名之曰孟孫生而聰慧絶人余特¶
<pb:KR4f0022_WYG_019-11a>¶
　愛之以癸未中秋日不病俄頃而亡¶
自恨心清老未慵來無所止去何從斷魂往事孤舟客¶
猶是當時夢裏逢¶
　　夢人贈筆¶
一字何曾轉法車膏肓泉石癖烟霞多君枉贈如椽筆¶
幸不生來筆上花¶
　　將渡河夢與朱字緑别¶
汶流相送日清泠忽漫洪河望渺冥千里扈行猶輦路¶
<pb:KR4f0022_WYG_019-11b>¶
幾囘話别是離亭花飛旅鬢逢人白草長天涯似舊青¶
不為隴頭嗚咽水也因南浦惜飄零¶
　　渡河¶
畫舸中流一擢過日邉雲際渡黄河靈槎已見仙源路¶
驚浪還為徳水波禹鑿八年因地險¶
帝平三患得天和吳檣越榜連江漢欲笑宣房瓠子歌¶
　　河上遇桐城先生二首¶
也紅亭子近如何歸路櫻桃應漸多不似黄柑三百顆¶
<pb:KR4f0022_WYG_019-12a>¶
封題逺寄洞庭波(也紅先生亭名予/為作記屢見集中)¶
連日春隂雨滿河河邉相遇日晴和却看雲散歸無事¶
猶作烟巒水上多¶
　　河上白鳥羣飛畧似北雁¶
一水連天雲四圍成行水鳥弄晴暉眼明不見春歸雁¶
昨日北河相背飛¶
　　泊淮安城下廣陵以春橘見贈¶
春華秋實總含情金橘和枝露染成珍重過淮為枳意¶
<pb:KR4f0022_WYG_019-12b>¶
相逢今夜泊淮城¶
　　清江浦舟宿懐及門諸子¶
渾似都亭未别時紅舷烏榜倍相思文章自是千秋責¶
衰晚誰堪一字師北去雲山人夢寐南來烟水路參差¶
囘看擊筑髙歌地柔翰新編數首詩¶
　　二絶句¶
寂莫韓侯五世情不逢亭長亦埋名橋邉書巻知何用¶
只好相尋向榖城¶
<pb:KR4f0022_WYG_019-13a>¶
解道人生隙過塵仙家辟榖豈無因娥姁彊食縁何事¶
祗似摩登破戒人¶
　　平河橋南二首¶
芒鞵蹋透利名闗一葉輕舟祗是閒獨立斜陽心萬里¶
四天雲巻更無山¶
千枝萬枝岸邉栁三家五家川上邨剪茅葢屋荻編壁¶
縣吏來時輕打門¶
　　三湖二首¶
<pb:KR4f0022_WYG_019-13b>¶
湖光杳無際河上櫂歌行春水連天盡斜陽接地平雲¶
霞三百里烟火幾重城可惜風帆駛郵籖促去程¶
三湖望不極夕艇進長河老屋偏臨水兒童解弄波星¶
明依釣火月影散漁蓑閲盡烟濤意生涯足歗歌¶
　　揚州二首¶
緑楊城郭古揚州多是三生夢裏逰今日到來雙鬢老¶
朱樓空捲玉簾鈎¶
煙月揚州處處花風流贏得俗人&KR1118;憑君更數凄凉句¶
<pb:KR4f0022_WYG_019-14a>¶
終古垂楊有暮鴉¶
　　泊舟揚州城下午睡起作二首¶
竹西何處水悠悠鼓吹居然擁上逰不信揚州佳麗地¶
道人岑寂卧孤舟¶
破睡無如茗一甌松風魚眼已颼飀更分一掬中泠水¶
洗盡江山萬古愁¶
　　江天寺(即金/山)¶
吳楚地分南北界江山天擁畫圖中拍浮慧日中流住¶
<pb:KR4f0022_WYG_019-14b>¶
湧現身雲彼岸空多寳已乘雙象老巨靈還戴六鼇雄¶
却看無實無虚義元相居然逝水東¶
聖恩叠被復䝉¶
賜金恭紀¶
香羅蛺蝶錦麒麟飽食¶
天厨盡上珍節儉¶
皇朝多厚禄寒㣲家世不長貧一時更拜千金¶
賜四海還同萬户春行向禹疆南北路蠲租處處樂堯民¶
<pb:KR4f0022_WYG_019-15a>¶
　　虎丘五絶句¶
　　　雲巖寺¶
雲根㧞地玉琅玕鎻向松門浸碧瀾深掩青山遮緑水¶
只因多著畫䦨干¶
　　　生公講堂¶
一字何曾道著來拈花世界又花開誰知一片千人石¶
日日生公坐講臺¶
　　　短簿祠¶
<pb:KR4f0022_WYG_019-15b>¶
短簿祠荒春草新東亭往蹟久成塵能令公喜令公怒¶
憐爾當時好事人¶
　　　顔魯公刻石¶
魯公書翰自通神潑墨雲山跡尚新清逺仙人曾不死¶
應同塵世歴周秦(石刻清逺道士詩有云我/本長殷周遭罹歴秦漢)¶
　　　千頃雲(寺後東軒名義取東/坡詩雲水麗千頃)¶
繡出春畦映水文菜花黄盡緑隂分無邉無礙虚明相¶
萬頃波光萬頃雲¶
<pb:KR4f0022_WYG_019-16a>¶
　　雲間竹枝五首¶
城外海江天一涯城中烟火萬人家溝渠盡長通潮水¶
籬落都開向日花¶
江城流水逐門開水上殘紅映碧苔試問栁塘深幾許¶
兒童相報早潮來¶
山禽杳杳白雲中一日能乘九萬風何事華亭不見鶴¶
鶴坡元只在城東¶
烟巒數仞立孱顔下瞰清溪碧玉環行盡九峯休悵望¶
<pb:KR4f0022_WYG_019-16b>¶
道人只住小横山¶
江東人物渺荒丘寂莫孫郎覇業休落日青龍江上水¶
故應千古向東流¶
　　寳雲寺寄儼齋尚書兼懐瑁湖薛澱兩侍郎¶
官橋鄰淨宇川路接遥天潮送春畦水鐘流逺樹烟清¶
華江左映文字禁林傳萬事從游處無心問八禪¶
　　泊舟松江城下寄廖樾阡林慮¶
早潮相送晚潮迎帆落潮平暮靄生老去北山思舊隠¶
<pb:KR4f0022_WYG_019-17a>¶
夢囘南浦悵離情清泉曉映黄華谷芳草春深白苧城¶
才子髙名喧小邑可堪經術用西京¶
　　雲間弔董閬石¶
目為傷春極情因感舊長數行垂老淚千古别離腸江¶
館荀鳴鶴亭林顧野王才名終寂莫憑弔向斜陽¶
　　次嘉興寄儼齋尚書二首¶
逥合三江送碧流雲間東望水悠悠越山未到吳烟暝¶
脩竹柔桑入秀州¶
<pb:KR4f0022_WYG_019-17b>¶
西去扁舟夕照時落帆亭下落帆遲五茸好景空囘首¶
為報江南數首詩¶
　　過嘉興懐朱竹垞¶
一城屹立仞牆孤東並三江盡五湖渾似天津分水處¶
故人喚作小長蘆¶
　　舟次襍咏四首¶
京口至餘杭河渠八百里本為通舟船分作溉田水¶
栽桑如挿稻溪上自成田始信麻姑語曾疑是浪傳¶
<pb:KR4f0022_WYG_019-18a>¶
夜夜水上宿識得水上趣鴛鴦與鸕鷀原在無人處¶
三月吳興守千秋數首詩苕溪與霅水淚比峴山碑¶
　　懐彭羡門少宰二首¶
相思極浦空流水終古寒潮帶夕陽一到江天吟秀句¶
故人文采似文房(寒潮句彷彿記憶是羡/門詩集亡去無可檢視)¶
仿彿清詩慰寂寥吳山越水路迢迢試吟海月江潮句¶
自古精靈應未消¶
　　雙溪橋寄廖衡素虞箴二首¶
<pb:KR4f0022_WYG_019-18b>¶
前日三江口五朝復五暮今日雙溪橋是向松江路¶
江路人已逺臨流獨浩歌思君若春水日夜向秋波¶
　　西湖同京江先生宿瑪瑙寺¶
碧峯削玉挿雲浮明鏡湖光淨不流雲水到來如昔夢¶
波濤渉後見虚舟山人有約遲歸鶴野客忘機狎白鷗¶
一片閒心天付與煩公時厪廟堂謀¶
　　詔以(臣/)廷敬昔未至湖上¶
命出觀一日(臣/)玉書臣揆叙並同即事恭紀¶
<pb:KR4f0022_WYG_019-19a>¶
海山恩澤到樵漁處處香花祝¶
帝圖若問浙西名勝地韜光過後是西湖¶
　　杜鵑花江南處處有之皆紅色至武林乃有進白¶
　　　杜鵑花者扈從諸公皆有作亦作一首¶
杜鵑花發杜鵑枝絶域經年到玉墀自有風光隨鶴駕¶
豈因霜雪老蛾眉月明影靜三更後香冷聲銷萬籟時¶
解語無言還獨笑啼紅空負錦城詩¶
　　玉泉寺¶
<pb:KR4f0022_WYG_019-19b>¶
碧玉環流浸碧虚玉泉只可伴山居他時重舉東坡語¶
曾識南屏金鯽魚¶
　　西湖八首¶
不愁平展漣漪水最愛斜堆斷續山誰識天公才思好¶
留將詩畫與人間¶
江東北固與西湖好景天然兩畫圖霜竹已非劉氏宅¶
湖山留得一林逋¶
一水孤山未覺遥夢中竹閣雨瀟瀟樂天院裏無人到¶
<pb:KR4f0022_WYG_019-20a>¶
應恐清都誤早朝¶
漫將往事説錢鏐陌上花飛似汴州我向西湖湖裏住¶
不須更上望湖樓¶
自識為農氣味長伴他鰕舍與漁莊六橋花栁無閒地¶
猶有人家幾樹桑¶
欲盡江山未却囘錢塘波浪雪成堆西泠橋外汀洲路¶
為看江潮昨日來¶
放鶴亭邉鶴未囘水禽相對不嫌猜門前來往孤山下¶
<pb:KR4f0022_WYG_019-20b>¶
三日鸕鷀日日來¶
看盡江潮與海潮湖心小駐似金焦籃輿早趂扁舟道¶
囘首閒情在斷橋¶
　　歸舟太倉道中懐王顓菴司冦¶
畫省從容吏散遲水天閒話寄相思孤舟來往婁東道¶
鳴鳥踈鐘憶舊時¶
　　吳門迴舟走筆襍題留别訪濓五首¶
玉局筵前捩舵行長思苦語盡平生淋漓一夜征衫濕¶
<pb:KR4f0022_WYG_019-21a>¶
不是人間離别情¶
兩度髙齋往却還忙時相對别時閒白雲囘首姑蘇道¶
不覺歸帆過惠山¶
把君詩巻重璵璠贈我新篇道氣存絶妙好辭髭亦白¶
乃知文字是名根¶
青天萬仞一身形飛去何因有翅翎今日黄粱雖已熟¶
盧生枕上不曾醒¶
腸斷孤舟春水聲雙魚逺寄百愁生無情頗記楞嚴語¶
<pb:KR4f0022_WYG_019-21b>¶
度世何嘗不有情¶
　　句容道中寄彭蓼洲史胄司二首¶
三茅誰繼古仙蹤占斷金陵地肺重歸去海山猶未是¶
教人却憶小茅峯¶
二子清詞獨起予瑯嬛祕籍近何如然青檢遍仙人録¶
應在隨¶
鑾第七車¶
聖駕展禮明太祖孝陵恭紀¶
<pb:KR4f0022_WYG_019-22a>¶
皇情思往代曠典逮前王封樹生春色山川賁寵光雲¶
霞扶¶
御輦日月擁垂裳展禮如禋祀敷詞毎肅將臣工紛感¶
動士卒亦徬徨一念同天大千齡應運昌歴觀前史徧¶
孰與¶
聖恩長紀載無雙筆謳歌自萬方恭陪逢喜起伏謁在¶
班行擬進封人祝還賡天保章¶
　　秣陵口號¶
<pb:KR4f0022_WYG_019-22b>¶
南渡風流跡未賒囘看嵩洛日西斜中原曾是煙塵壘¶
江左還留故舊家𤣥武湖連桃葉水烏衣巷滿冶城花¶
白門却似隋隄栁終古蕭條有暮鴉¶
　　金陵留題逆旅主人壁兼詠懐古蹟十首¶
終古行人夢未醒勞勞亭外短長亭白門栁色依然在¶
　一種離魂草更青¶
蓆帽山人去渺茫奉金贈逺意何長相思他日來相訪¶
王屋山前是小莊¶
<pb:KR4f0022_WYG_019-23a>¶
晉苑吳宫夢裏逰登臨無暇去悠悠不須盡攬江山勝¶
二水三山也是愁¶
烟塵金粉並成空六代興亡過眼中留與悲歌渾閒事¶
祖堂山畔問南融¶
華屋山丘事可傷謝公遺跡一霑裳㑹稽自有東山好¶
却上城南石子岡¶
一角殘山夕照昏秦淮往事黯銷魂留將三畆烏衣巷¶
江左清言屬謝鯤¶
<pb:KR4f0022_WYG_019-23b>¶
伊蒲人自潔齋厨香飯多年啖野蔬何事誌公蓮舌底¶
居然吐出鱠殘魚¶
不老青山路不窮長江千古自流東紅塵白日紛紛去¶
舉世何人似葛公¶
江總宅邉淮水流閒花野草自春秋衰顔羞照青溪影¶
憐爾還家尚黑頭¶
悠悠西浦覯濃妝洛水明珠贈桂陽判斷三生縁已了¶
憑他神女杜蘭香¶
<pb:KR4f0022_WYG_019-24a>¶
　　蔣山¶
蔣山行處是碧玉削芙蓉一别清溪曲雲嵐隔幾重風¶
林前浦笛烟寺逺江鐘似有神靈語他年訪舊蹤¶
　　靈谷寺¶
靈谷鍾山事豈同孝陵不復有遺弓天留布帽傳千佛¶
人訝金棺識大雄已墮鼎髯終寂莫常乘牙象在虚空¶
神光湧現華嚴界塔影江聲問誌公¶
　　歸次金山寺作¶
<pb:KR4f0022_WYG_019-24b>¶
崔嵬千尺影巉巉除却浮槎渺莫攀獨立何曾縁兩岸¶
並行終欲後三山天遥海蜃長漂泊日落江潮自往還¶
波浪若能驚地軸孤根應不在人間¶
　　歸自金陵次金山寺懐孝感先生二首¶
澹粉輕烟往蹟遥蔣山殘靄暮江潮萬山氣象巗巗裏¶
也為風流愛六朝¶
俯仰天淵道甚明興亡難問石頭城水心山骨留題處¶
想見先生萬古情¶
<pb:KR4f0022_WYG_019-25a>¶
　　郭景純墓¶
香火情多故國縁來看靈爽在江天後湖亦借公名重¶
多恐先生是水仙(景純聞喜人墓在江/中一云在𤣥武湖中)¶
　　金山懐史蕉飲却寄周桐埜二首¶
空明浮玉挿青霄姑射仙人近可招却望蕪城詩思好¶
大江鐘送海門潮(蕉飲詩浮玉鐘聲剛到岸又隨/潮送海門秋余毎愛而誦之)¶
青山猶是六朝非走馬金陵昨日歸萬古澄江淨如練¶
有人解憶謝元暉(始余訂交桐埜/以金陵懐古詩)¶
<pb:KR4f0022_WYG_019-25b>¶
　　焦山二首¶
過眼榮華絶可憐漢家宫闕渺浮烟江東曾是孫郎地¶
却有名山屬孝然¶
焦公舊隠跡如新西向孤墳弔景純千里江山不寂莫¶
遥憐二子是鄉人(孝然亦/晉人)¶
　　𤓰步道中¶
渚邨維畫舫步屧入烟蘿水㹀風眠栁江魚雨戲荷笛¶
聲浮翠落帆影拂雲過歸去淮南路青山隔岸多¶
<pb:KR4f0022_WYG_019-26a>¶
　　次維揚賦答徐蘋邨侍郎見和西湖詩八首¶
蕪城相望倍相親鄭重瓊瑶袖裏珍二十四橋空在眼¶
只應囘憶六橋春¶
公望公才在廟廊琅函典領水雲鄉西湖風月東華路¶
囘首登臨憶侍郎¶
錦標奪得萬人中¶
御覽詩陳造化功毎奏一篇天一笑并將圗繪入豳風¶
槐庭往事十年時靈鵲聲中晝漏遲擕得蛟龍天上筆¶
<pb:KR4f0022_WYG_019-26b>¶
扁舟吟過水仙祠¶
黄河逺上憶旗亭人散尊前幾度聴更奏聖湖新樂府¶
一時傳唱與秦青¶
别去情懐白首中磨丹漬墨有何功文章大手終須讓¶
又見風流小許公¶
羽林小駐碧灣間濫㸃蓬萊侍從班我是歐公堂上客¶
相隨不復到平山¶
何郎請郡為花來得似孤山院裏梅自笑江淹才欲盡¶
<pb:KR4f0022_WYG_019-27a>¶
筆花載得滿船囘¶
　　䢴江舟中别訪濓¶
此行此别欲凄凉忽灑臨岐淚數行夢裏不知闗塞逺¶
歸時那惜道途長調飢辟榖思真訣多病安心試好方¶
江上青山猶送客連檣况復似連牀¶
　　虎丘不及弔汪鈍翁歸次廣陵聞蛟門墓在平山¶
　　　堂側亦不得一往志感二首¶
宿草春風幾度青江東耆舊總飄零誰知此日孤舟淚¶
<pb:KR4f0022_WYG_019-27b>¶
并在山陽笛裏聴¶
烟月揚州夢裏縁故人精爽自依然囘車何處平山路¶
腹痛當時語浪傳¶
　　楊子鎮¶
在昔䢴溝外金沙積未平江臨楊子鎮山近廣陵城地¶
自隋唐異情因今古生凄其陵谷意付與濁醪傾¶
　　召伯埭¶
出鎮東南節葢雄廣陵北埭晉時功已無雙檜甘棠在¶
<pb:KR4f0022_WYG_019-28a>¶
此地人知憶謝公(謝安宅有手植/雙檜唐時尚存)¶
　　發廣陵夜行明日次寳應懐王方若¶
竹西歌吹罷灣口似殘春何處金釵澗相思玉局人五¶
湖猶在夢三&KR0341;可同鄰浩蕩烟波裏沙鷗已自馴¶
　　圮橋¶
自偕黄石老不共赤松逰五世韓陵土千秋博浪流功¶
名是伊吕人代異商周淼淼圮橋水斜陽去未休¶
　　淮上懐孫籜菴學士二首¶
<pb:KR4f0022_WYG_019-28b>¶
斜日歸帆去未休淮隂城下水交流逢人欲問娑羅樹¶
碑版常懐李海州(籜菴書古詩十九/首石刻藏扵家)¶
年少相逢意氣麤送歸曾賦射陽湖恰如莘老初登第¶
甓社光中得大珠¶
　　淮水¶
桐栢深源濫不収出山爭似在山幽能兼百里馳千里¶
故使清流瀹濁流水面暗浮春色逺湖心髙映月輪秋¶
時行坎止闗人事自古防川貴善謀¶
<pb:KR4f0022_WYG_019-29a>¶
　　歸舟渡河却寄王昊廬尚書三首¶
小謝青山太白磯大江西望入清暉當年欲買金陵宅¶
今日孤舟逆浪歸¶
鳳凰臺逈夕陽邉拄頰雞籠望渺然也是江東一囘到¶
人生蹤跡總堪憐¶
湖海逢人一笑還秣陵風景夢魂間相思為報三山老¶
已見黄河北岸山¶
　　歸次天津寄舍弟¶
<pb:KR4f0022_WYG_019-29b>¶
别後江南路歸來薊北門誰知潞河岸還見海潮痕船¶
舫城邉市漁商水上村結茆何處好一一細堪論¶
　　題夢緑草堂種樹¶
六載艱難蜀道行秋來迢逓在秦城無端種得西墻樹¶
日日斜陽送晩晴¶
　　和人燒香曲¶
不論年老與身忙萬刼浮生坐裏長何限娑婆閒世界¶
能消幾許六銖香¶
<pb:KR4f0022_WYG_019-30a>¶
　　小山臺同虞良西齋對酒作¶
小山文字飲臨眺盡秋城徑逐虚嵐上樽隨淨露迎人¶
間從野性物外得歡情今夜清吟客誰聴别院聲(西齋/居臺)¶
(南/院)¶
　　次韻西厓題河上集八首¶
行漏郵籖水驛遲滄江今是鳳凰池相看青翰如青鎖¶
春到鸞坡下上時¶
熏風欲和五絃琴雙鳥千秋㑹一尋誰作人間膠漆意¶
<pb:KR4f0022_WYG_019-30b>¶
雲門天上奏元音¶
海山歸路渺無邉曾與仙人撫八絃近日水雲空處住¶
不思依止向人天¶
桃花時節想君詩惠我東籬采菊時囘首青谿南畔路¶
陶家酒勝謝家碁¶
謖謖長松夢裏風優曇花散此山中不因歸騎悤悤去¶
問法求詩並向公(逰靈隠西厓先/在草堂未遇)¶
清詩相贈抵聞韶我亦因風度碧寥東野為雲從上下¶
<pb:KR4f0022_WYG_019-31a>¶
南過天目北中條¶
不見黄門日易秋故人吳質近南樓(元朗作/我比鄰)眼中吾子¶
聲名在老我能堪第二流¶
西湖左掖從逰地館閣年來物望多更把黔陽詩過日¶
雲山萬叠勢嵯峨(時誦君/使黔集)¶
　　九月十五日循西山下行過亂石村峯嶺竒秀輿¶
　　　中讀使黔集及扇上詩有懐西厓二首¶
石竒那得亂村好自知名紅葉通西寺青山繞北平未¶
<pb:KR4f0022_WYG_019-31b>¶
窮闗塞勝難盡古今情却羡黄門客能為萬里行¶
紈扇如明月清光袖裏偕凉風字不滅白雪調難諧重¶
以友朋念兼之山水懐行行纔昨日秋色滿槐街¶
　　寒夜即事寄訪濓館文¶
霜風催我出前軒惆悵西窓宿火温待漏院傳深夜㸃¶
校書閣掩幾重門春歸江海傷離别歳晚闗山役夢魂¶
遥想揚州人未去官梅詩興與誰論¶
　　苦寒出門懐荀少¶
<pb:KR4f0022_WYG_019-32a>¶
多少無衣陌上人乘車那惜出門頻自驚客路今年冷¶
誰見郊原十月春風急不知黄葉盡霜明欲稱白頭新¶
天公作意催吾老相别相逢只愴神¶
　　野宿答虞良¶
殘夜城邉客斜陽幾度催暮雲依樹宿歸鳥逐人來春¶
入新詩句寒銷濁酒杯北門應下鎻愁絶夢能迴¶
　　夜行寄給孤僧¶
祗林霜月挂踈松倒影寒階落葉重庭樹鳥栖人去早¶
<pb:KR4f0022_WYG_019-32b>¶
五更誰聴寺樓鐘¶
　　北墅夜寄訪濓¶
六分春色去匆匆惜别江鴻與塞鴻宿麥已遲三月雨¶
桃花先落五更風夢魂顛倒青山外文字叢殘白髪中¶
君過清泠江上水憑將一洗陌塵紅¶
　　隂雲連日風輙散之有作¶
薄隂㣲靄過髙城忽漫狂飇四野晴花蘂總開紅濕少¶
栁條空颭緑烟輕雲師杜甫誅堪惜風伯昌黎訟未成¶
<pb:KR4f0022_WYG_019-33a>¶
獨使¶
九重勞旰食堂餐深覺愧平生¶
　　北墅歸偶書¶
湖光裂帛隠嵯峨泉石西山望裏過一路栁風踈雨後¶
半身花影夕陽多行來沙際留鴻跡歸到門前有雀羅¶
老屋幽窓聊暫憩經春寒竹共婆娑¶
　　郊館夜晤牧仲冢宰¶
黄散功名畫省詩卅年心事故人知逥驚海内交逰少¶
<pb:KR4f0022_WYG_019-33b>¶
却訝天涯聚散遲芳草長洲春去後落花髙館夜深時¶
藤隂舊是栖栖地風月今宵有夢思¶
　　春思¶
落盡桃花栁絮飛粘風蛺蝶上春衣金錢欲卜還抛却¶
怕説行人且未歸¶
　　猶子觀顒咸受相聚於京師惘然欲别率爾言懐¶
汝伯衰顔意自傷浮沉二子各飛翔春歸晝省留紅葯¶
人到踈籬待晩香拙宦已都成夢寐早年何用卜行藏¶
<pb:KR4f0022_WYG_019-34a>¶
牙籖白首誰能觸萬巻擕將代紫囊¶
　　三月二十八日夜與牧仲有郊館唱詶詩一時和¶
　　　者甚衆五月三日夜獨宿疊前韻二首¶
漫叟遺風冩興詩闗西清徳畏人知竹林啟事偏來早¶
蘭褉流觴不較遲秀句我應慙少俊名場公自擅當時¶
龍雲相逐還相見卅載能禁一昔思¶
同詠清暉謝客詩暮天雲樹杜陵知二泉水繞波來逺¶
(西山有二/泉著名)新月山長影去遲麥熟鳩飛踈雨外栁眠人¶
<pb:KR4f0022_WYG_019-34b>¶
過晚凉時相逢為道頻相憶綴璧連珠繫我思¶
　　贈蔣靜山¶
尺五城南一畆㕓寂寥因見子雲賢杜陵韋曲宜春外¶
芳草孤花夕照前臺逈黄金多士貴調髙緑綺幾人傳¶
君王自賞相如賦不用吹嘘送上天¶
　　荀少近喜為詩日以示子遂忘羇旅之感即事冩¶
　　　懐亦冀夫有進乎是而得詩人之意也¶
眼前念念迹皆陳物候推移幾故新秀句自吟差有味¶
<pb:KR4f0022_WYG_019-35a>¶
好書多讀可忘貧墻頭青實全宜夏屋角紅花别似春¶
簾閣縈香清晝永此時相對即離塵¶
　¶
　¶
　¶
　¶
　¶
　¶
<pb:KR4f0022_WYG_019-35b>¶
　¶
　¶
　¶
　¶
　¶
　¶
　¶
　午亭文編巻十九¶
