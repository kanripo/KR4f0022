# -*- mode: mandoku-view; -*-
#+TITLE: 午亭文編
#+DATE: 2015-08-25 00:28:54.141498
#+PROPERTY: ID KR4f0022
#+PROPERTY: BASEEDITION WYG    
#+PROPERTY: JUAN 卷十一
<pb:KR4f0022_WYG_011-1a>¶
欽定四庫全書¶
　午亭文編巻十一¶
　　　　　　　　　　　　大學士陳廷敬撰¶
　今體詩¶
　　秋夜入直待漏東闕下有懐青岳翰長肇餘玉階¶
　　　兩學士¶
年光流盡宫前水㡬度寒聲雜玉珂漆簡數行吾自媿¶
氷銜三字意如何鼔笳中夜黄雲合風雨深秋白髪多¶
<pb:KR4f0022_WYG_011-1b>¶
最是周廬趨直地侍班輪日不同過¶
　　輓王考功子底宋觀察玊叔¶
素旐齊城北朱旛蜀道東蕭條萬里外淪没一年中世¶
路憐諸子交情盡二公招魂傷宋玉死孝憫王戎賦鵩¶
才猶壯哀麟筆遂終玉棺天上落瑶瑟寢堂空暮雨懸¶
鄰杵秋雲冷殯宫夜臺歸有伴泉路恨何窮前後銓衡¶
地凄涼¶
詔獄同范滂真蹇諤裴楷自清通藻鏡南曹月琅璫北¶
<pb:KR4f0022_WYG_011-2a>¶
寺風宦途紛轗軻襟抱得沖融顛躓非天意生全荷¶
聖聰(荔裳西樵前後官/吏部下  詔獄)追随思夙昔狂醉笑兒童名列班¶
揚盛文兼沈鮑工妍媸慙刻畫瑕垢屬磨礱章句功名¶
薄生涯負販雄霜摧漢畤柏風折嶧陽桐嵗月魚吞餌¶
乾坤鳥觸籠漂摇驚汎梗慘澹送飛蓬腸斷山陽笛悲¶
迷朔塞鴻池塘春草緑(謂阮亭/艾石)丘隴野棠紅腹巳真成¶
痛心還暗欲忡九原人在否灑淚向荒叢¶
　　九日¶
<pb:KR4f0022_WYG_011-2b>¶
内直恭紀¶
禁鑰霜鐘度掖門佳辰入侍亦¶
新恩夾城紅葉飄深樹别殿黄花進内園晝刻詞曺金¶
簡祕曉風天上¶
玉音温承平時節慚文翰戎馬何能報¶
至尊¶
　　次韻曹頌嘉和田綸霞九日同謝方山飲黒龍潭¶
　　　晩逰刺梅園看松詩四首¶
<pb:KR4f0022_WYG_011-3a>¶
髙秋征馬㡬時回節序邉書日又催鴻雁也従烽燧少¶
菊花應傍戰塲開雄都紫塞頻傳檄霸業黄金舊築臺¶
且斂登臨詞賦手故園逺望當歸來¶
冉冉飛雲萬壑低鄉心迢逓夕陽西闗山木葉歸來晩¶
兄弟茱萸挿處齊秋水平橋初擁席寒花繞屋自成畦¶
樊川舊日登髙地濁酒淋浪醉似泥¶
滿目青山赤羽馳天寒沙磧野營移城髙白帝霜砧斷¶
秋盡黄陵畵角吹㡬處漁樵逢戍壘千村征調見旌旗¶
<pb:KR4f0022_WYG_011-3b>¶
多君苦憶昇平事貰酒悲歌寂寞時¶
城南咫尺吾難到潭水園松兩絶塵歴盡滄桑含貝闕¶
燒殘劫火老龍鱗正思叔起呼垂釣欲擬興公答比鄰¶
退食舎人無事否好娱風日趂閒身¶
　　菊遲有作¶
去嵗采花香汎酒今年對酒菊遲回歡凄蚤判心顔改¶
風雨將䦨節序催似向髙秋堅壁壘故教嫩蕋近尊罍¶
上林霜後稀㳺幸應遣寒英細細開¶
<pb:KR4f0022_WYG_011-4a>¶
　　追悼王西樵吏部兼懐阮亭¶
海内誰知己相思大小王風來闗塞逺月落夢魂長多¶
病寛腰帶流年積鬢霜鴒原悲宿草重與淚霑裳¶
　　魏環溪少司農為李晉陽索題栁林二首¶
何處登臨望𣺌冥栁花飛後栁烟青灞橋官樹連鄉樹¶
子舎輿亭接栁亭(司農奉母太夫/人所居曰輿亭)¶
韋公舊蒔庭前栁郎省他時對斂容惆悵栁林秋色裏¶
西風落葉滿居庸¶
<pb:KR4f0022_WYG_011-4b>¶
　　和貽上嘉陵驛見懐¶
客裏音書寂寞遲西風過雁苦參差窮交别後三年淚¶
好事傳來八子詩杜曲寒花秋送逺嘉陵古驛夜相思¶
銷魂橋外殘陽樹衰栁天涯憶汝時¶
　　風夜程子至¶
天風響不輟吹汝到空堂夜動霜林白寒摇落月黄鼓¶
鐘連嵗晩碪杵入宵長話盡蒼茫裏因君思故鄉¶
　　上官松石畵¶
<pb:KR4f0022_WYG_011-5a>¶
雲樹蒼蒼隔寺樓亂山飛瀑屋西頭花時恐有漁舟入¶
肯使桃紅出磵流¶
　　懐吴薗次揚州¶
十年僦屋西街住山色東忩共短籬隔坐秋燈聞夜語¶
蚤朝官馬並晨嘶江寒北雁春前少人去鄰花雪後遲¶
𣺌𣺌蕪城烟水濶薊樓明月憶君時¶
　　雪夜口號¶
黄沙漠漠雁聲微鼔角縁邊送夕暉大帳金川江月暗¶
<pb:KR4f0022_WYG_011-5b>¶
前軍鐡鎻陣雲飛塵昏壁壘長横槊氣冷闗山未授衣¶
最憶苦寒諸將士好乘雪夜破重圍¶
　　冬日冩懐同郭快菴太史李容齋侍讀袁杜少上¶
　　　舎作¶
朋舊栖遲旅興寛西堂霽雪對慿䦨九邊馬槊霜雲動¶
大將龍堆曉月殘裘馬黄金燕客老闗城横吹楚江寒¶
久憐詞賦朱顔减尚倚狂豪議築壇¶
　　弔富川令劉江屏殉節詩(諱欽鄰儀徵籍廬陵人/順治辛丑進士死粤西)¶
<pb:KR4f0022_WYG_011-6a>¶
　　　(亂贈光/禄少卿)¶
荒城落日陣雲閒烈士如生碧血殷太尉威靈髙戰伐¶
杲卿風節壯河山孤忠誓死收羣盗數語臨危動百蠻¶
感泣¶
至尊當殿詔科名終不媿朝班¶
　　瓶梅八首¶
紙窗竹屋奈銷魂相對孤花自掩門解愛寒鐙上疏影¶
不愁明月照黄昏¶
<pb:KR4f0022_WYG_011-6b>¶
嶺外烽清驛騎來閣門傳火㨗書開殘年卧隠寒檐日¶
索共梅花笑㡬回¶
官閣谿橋記别離山村風雪夜相思不因蕊細枝斜處¶
愁絶天涯嵗暮時¶
博得身閒萬事輕曉鴉啼後夢難成朗吟對汝北忩下¶
冷艶寒香非世情¶
人生婚宦多憂累顦顇紅塵悔舊時却笑孤山林處士¶
棄家還作有情癡¶
<pb:KR4f0022_WYG_011-7a>¶
禁鐘催曉别花行凍壓寒雲雪滿城駐馬風前聞玉笛¶
故園腸斷落梅聲¶
舊時一本數金直翠幙香綃逗蚤春寂寞朱門半上鎻¶
樓前愁絶賣花人¶
羅浮蕭瑟𣺌雲烟庾嶺荒寒劇可憐萬里邊愁惱清夢¶
五更風雪夜忩前¶
　　嵗除容齋席上送緯雲還宜興兼寄其年¶
隔夜春帆被急裝一尊嵗酒作離觴江山易老東西别¶
<pb:KR4f0022_WYG_011-7b>¶
風雨難分上下床入洛機雲羈客恨㳺秦枚馬著書狂¶
買田陽羡時將晩寄語樵漁笠澤傍¶
　　除夕二首¶
顛倒天吴繡兩頭花鈿拆盡笑淹留團圞醉舞春燈下¶
病婦飢兒也未愁¶
玉箸金盤¶
御榻髙昇平節物夢魂勞¶
王師蚤報收邉郡更典朝衣貰濁醪¶
<pb:KR4f0022_WYG_011-8a>¶
　　元日祠祭免朝賀恭紀¶
東來王氣滿春城馳道風雲接兩京天意車書同奉朔¶
帝憐兵革罷朝正罏香影裏千旗動燎火光中萬馬行¶
總為蒼生禋祀切漢家五畤是虚名¶
孝陵忌辰呈楊侍郎(楊新自來/  陵上)¶
宫車思徃日瞻拜哭春風廿載兵戈後¶
先朝夢寐中¶
翠華臨想像¶
<pb:KR4f0022_WYG_011-8b>¶
玉殿在虚空白首儒官老當時供奉同¶
　　春夜齋宿院中有懐同學諸子¶
南内春雲接禁闈御溝流水送斜暉風前白燕寒無影¶
月下青槐大㡬圍侍従¶
先朝同昔夢弟兄廿載各分飛¶
齋宫此夜聽新漏藜火燒殘閉舊扉¶
　　春月¶
圓月他時好春來夜自明九霄金鑰夜萬里玉闗情宛¶
<pb:KR4f0022_WYG_011-9a>¶
轉懸雙闕迢遥過列營刀環空有夢流影照霑纓¶
　　晉國¶
晉國强天下秦闗限域中兵車千乘合血氣萬方同紫¶
塞連天險黄河劃地雄虎狼休縦逸父老願従戎¶
　　午日同北山豐臺看芍藥二首¶
韋曲春時嘗爛漫藥䦨午日重裵&KR0966;己憐菡蓞參差出¶
更遣榴花寂寞開¶
兩度看花也滯留重來風景不勝愁飄零十載尊前客¶
<pb:KR4f0022_WYG_011-9b>¶
惟有黄門記昔逰¶
　　問王給事病¶
昨夜眠多少思君落月時髙齋聞雁蚤秋圃見花遲省¶
掖稀囊草安危有鬢丝連朝同寂寞吾病亦搘離¶
　　奉送宛平田公之奉天二首¶
千里嚴裝塞下過雕鞍落日出闗河蚤聞星漏趨蘭省¶
歸約銀青送玉珂遼海長城邉郡逺南陽¶
帝里近親多趙張方略清威重况是銷兵在政和¶
<pb:KR4f0022_WYG_011-10a>¶
形勝雄都百戰塵留臺風紀節旄新¶
中朝應切安危計内史須煩社稷臣風雨¶
諸陵秋色逺雲山三輔夢魂親¶
綸書計日看徴召回首鋒車塞草春¶
　　送熊縣丞之錢塘¶
疎栁凉蟬潞水流驪駒朝發暮扁舟江山萬里多新壘¶
風月西湖是舊逰客路音塵戎馬外故人愁病别離秋¶
不須隠吏誇梅福投筆君須學虎頭¶
<pb:KR4f0022_WYG_011-10b>¶
　　寄上何公江寧¶
江左風流間代興相門森㦸夢觚稜錦袍逸韻花前著¶
團扇仁風袖裏承倚檻雲山連北塞飛觴烽火過西陵¶
丈夫五十身強健縮手菰蘆恐未能¶
　　送趙玉藻編修典試東粤¶
炎天欲盡路㝠㝠庾嶺梅花古驛亭馬援柱邉銅鼓暗¶
尉佗城下燧烟青百蠻文字珠光合諸將弓刀海氣腥¶
傳語有苖干羽盛垂衣¶
<pb:KR4f0022_WYG_011-11a>¶
天子日談經¶
　　立秋日子顧繹堂貽上湘北㓜華過集二首¶
生死傷心後悲歌把臂初(西樵荔裳/相繼淪亡)皇天留數子秋日¶
集吾廬風雨孤亭窄苔花晩徑疎不慚供給薄離别較¶
何如¶
舊雨如今雨新秋勝徃秋生涯堪一笑杯酒失窮愁吹¶
角江雲斷啼猿蜀道幽飄零今暖眼酩酊且相留¶
　　移居懐林澹亭¶
<pb:KR4f0022_WYG_011-11b>¶
鬱鬱久居此天涯又卜鄰秋花今别汝社燕並辭人岑¶
寂長愁地漂摇獨去身偶因違咫尺轉益念交親¶
　　七月廿七日移居宣武門東街二首¶
衆峯晴自出為此卜幽棲巻幔秋風入鈎簾落日低纔¶
容旋馬地巳得種花畦望眼雲山外愁時只向西¶
九逵倚徙遍四海問吾廬垂盡將歸槖飄零舊著書殘¶
生闗藥餌萬事託樵漁鴻爪東西意天涯任所如¶
　　望西山¶
<pb:KR4f0022_WYG_011-12a>¶
列嶂横天壁連雲並女牆晩風落空翠疎雨濕斜陽巗¶
壑鄉心亂闗河别路長白雲如葢處冉冉近髙堂¶
　　送李仲如之奉天治中(仲如相/國子)¶
相公門第映重暉佐治留都願豈違沛郡纔為湯沐邑¶
鎬京元是¶
帝王畿六軍錦水新移陣萬壘松山舊合圍剏守¶
四朝疆圉重應須奏最報綸扉¶
　　和湘北再送仲如¶
<pb:KR4f0022_WYG_011-12b>¶
玉笛闗山逺送行欃槍影落罷東征霜髙元菟秋深戍¶
月上黄龍塞外城木葉砧聲催别思玉堂詩句悵離情¶
公餘詞賦知無敵欲使才名重兩京¶
　　送史子修編修歸省¶
十載詞臣省覲歸直廬初罷¶
講筵違牙籖綈几辭天上綵袖罏香出¶
禁闈嵗月暫虚南史筆兵戈猶見老萊衣承歡縱説¶
天顔喜宵旰於今未霽威¶
<pb:KR4f0022_WYG_011-13a>¶
　　容齋招同子顧繹堂貽上讌集四首¶
苔竹參差長軒忩杳窱通故教迷出入不自解西東夏¶
果侵階落秋花遶屋紅盆池緑蘋末翻浪五湖風¶
數過歡娱地蹉跎鬢有丝風塵憐縦酒壁壘見殘棋鴻¶
雁又將至明河今未遲坐來新月上流影照蛾眉¶
檻古衆木秀亭深初月妍流螢破暝色宿鳥投寒烟髙¶
齋見水石對酒懐山川自此發秋興松廬方𣺌然¶
風雨日蕭蕭初晴夜色饒銀鞍歸路險白馬向秋驕漏¶
<pb:KR4f0022_WYG_011-13b>¶
逺疎城堞燈明聚市橋天涯朋舊少不惜徃還遥¶
　　妙光閣次湘北韻¶
尚書㳺屐經行處夕照殘花寂寞紅舊館己孤簾幕月¶
六時猶響珮環風英雄兒女前塵在香火因縁願力空¶
徃事不堪回白首酒壚相就問黄公¶
　　夢玉随¶
江湖𣺌𣺌見難期怪爾經年入夢遲别後頭須白㡬許¶
可憐飛動似當時¶
<pb:KR4f0022_WYG_011-14a>¶
　　聞笛¶
一片長安秋月明誰吹玉笛夜多情闗山萬里無消息¶
腸斷風前入破聲¶
　　八月十四夜月¶
南鴻北燕久差池明月天涯處處随風露已霑新鬢髪¶
闗山猶照舊旌旗步檐曳履閒行數簾閣吹鐙獨卧遲¶
遥憶故山凉冷候桂花連夜影離披¶
　　十五夜不見月¶
<pb:KR4f0022_WYG_011-14b>¶
秋隂漠漠夜蕭騷如水天河漲素濤三帀繞枝烏宿蚤¶
數聲吹角雁飛髙遥連候火光偏照不動浮雲勢自牢¶
我欲乘風上萬里手排閶闔一呼號¶
　　十六夜雨過容齋時移居比鄰¶
下馬堂前雨細傾衝泥步屧惜逢迎寒催落木秋碪動¶
夜近髙樓玉漏清隔屋檐花添客思短檠燈火足交情¶
卜鄰我願同晨夕投老終當學耦耕¶
　　重陽前一日同貽上湘北放生池作¶
<pb:KR4f0022_WYG_011-15a>¶
紅葉黄花古寺東荷衣行亂渚禽中多生解取伊蒲味¶
半偈難忘綺語工秋色鳬鷖寒漠漠夕陽烟水晩濛濛¶
佛燈夜上星河冷便欲安禪就逺公¶
　　同湘北送貽上東歸¶
青丝絡酒玉壺香未到分攜意已傷客路蕭條偏入夢¶
離魂老大易沾裳即教對面翻成别却費來書細作行¶
月落燈殘思後夜斷鴻寒影最蒼茫¶
　　顔澹園編修修來儀部為兩尊人求詩顔復聖裔¶
<pb:KR4f0022_WYG_011-15b>¶
泰山如礪帶如河儒者勛名代不磨輅冕蚤分新棨㦸¶
簞瓢猶是舊絃歌校書東觀青藜杖下直南宫白玉珂¶
對舞華筵秋夕永燭花横月酒廽波¶
　　湘北宅宴集懐貽上東歸二首¶
氷雪寒沙路歸遲曉月明竹絲含别恨鐘鼓亂離情被¶
酒猶燕市聞歌是渭城此時茅店裏噭噭野鷄鳴¶
過亭急寒雁月影下紛紛古寺鐘聲落虚忩木葉聞天¶
涯潞河水客夢鵲湖雲行止知無定蒼茫獨憶君¶
<pb:KR4f0022_WYG_011-16a>¶
　　冬日即事¶
連坊雞未唱疲馬夜行遲漏點催金鑰珂聲動玉墀朝¶
班存近侍官職在文辭正喜勤封事¶
君王召對時¶
　　生日¶
梅花書閣晩婆娑短景流年自勘磨拘束正教如杜老¶
龍鍾猶未似東坡文章小技聊為耳嵗月浮生欲奈何¶
千里過庭風雪夜天涯燈火伴吟哦¶
<pb:KR4f0022_WYG_011-16b>¶
　　日至陪祀宿天壇院¶
髙居上帝列星環人向天門生羽翰漏盡金鐙渾未暝¶
霜深瑶草不知寒雲霞夜近通明殿劍佩春回太乙壇¶
一昔九霄隔塵夢却疑下界路漫漫¶
　　三原房慎菴以季弟發公遺行屬為詩¶
人物闗中房季子弟兄名重鄭當時獨憐春草西堂句¶
不愧荒阡有道碑結髪文章輕萬户傷心書巻付佳兒¶
青衫黄壤連枝恨淚葉翻風宰樹悲¶
<pb:KR4f0022_WYG_011-17a>¶
　　寄汪大長洲王十一新城五十韻¶
故舊皆何在羇逰己自孤天涯今寂寞嵗晩一踟蹰歴¶
下周旋久江東物色殊别離吾欲老消息近全無雲樹¶
何寥濶風塵正鬱紆珊瑚終拂海蓴菜己歸吴魚鳥無¶
嫌避山林脫覬覦乾坤雙睥睨頫仰自昭蘇憶昔芝如¶
蕙偏嗟亮與瑜名聲陵沈鮑交契到蕭朱秋實繁堪擷¶
春華照若敷一臺矜二妙十稔拙三都電掃詞鋒迅星¶
芒筆陣驅文章宜特達郎署偶同趨頗覺時全盛相逢¶
<pb:KR4f0022_WYG_011-17b>¶
屢讌娱鶯花晨諷詠風雪夜招呼擇勝青絲障當筵紫¶
繡襦尚書頻顧曲(芝麓/龔公)吏部解投壺(貽上有劉公㦷/吏部投壺詩)自¶
喜官疏散能忘士賤拘觴行銀鑿落騎簇錦糢糊晩接¶
金門轡(玉随/湘北)歸栖列栢烏(玉虬/曰緝)悲歌従俗怪醉舞欲人¶
扶少日堂堂去流年冉冉徂漸離悲擊筑南郭老吹竽¶
回首清歡地空憐縱飲徒折梅連舊蕊去雁引新雛魂¶
夢迷行處江山見畵圖飄蓬思杖䇿泛梗想乘桴嶽觀¶
通青帝蘇臺長緑蕪風流真秀美物産自魁梧城郭峯¶
<pb:KR4f0022_WYG_011-18a>¶
當靣烟波水一隅燧烽昏戍壘氷雪漲川途戰地經三¶
楚軍船過五湖遭逢還感激間濶遂艱虞處士非殷杜¶
清流有顧厨凄凉懐卞玉照燿握隋珠嵗月消鉛槧豪¶
華付狗屠飛騰萬里志孱弱百年軀笑口妨多病愁眉¶
損壯夫放懐齊塞馬微分託轅駒白髪耽詩巻青春滯¶
酒壚殫精工句字為樂博須臾處世從方朔逃名謝董¶
狐根塵随浩刧才命受洪罏心跡輸髙致行蔵困小儒¶
觀身時自遣觸事竟長吁百一成驚愕平生似友于晩¶
<pb:KR4f0022_WYG_011-18b>¶
聞慚至道故態恕狂奴他日如重見香醪爛漫酤¶
　　哭張幹臣學士三十六韻¶
友朋既零落賢哲㡬凋傷習俗交垂䘮清流獨奮揚斯¶
人髙位置吾道豈摧藏泗水三千士尼山數仞牆顔瓢¶
堪陋巷由瑟己升堂經閣初刋繆名山續補亡霸圖羞¶
管樂儒略慕軒唐夙昔延英殿追㳺供奉行衣冠存正色¶
星宿麗寒芒步緩晨趨珮歸遲晩袖香苦心隨豹尾失涕近¶
龍牀奏對封章切言詞面諍長¶
<pb:KR4f0022_WYG_011-19a>¶
講筵多獻替詞館自輝光燀赫雷霆下昭回日月傍薄¶
逰辭宛洛厚譴得江鄉¶
帝念深依眷天心頓激昻再三¶
中㫖召敦廹舎人裝縱斧千尋幹洪罏百鍊鋼孱羸看¶
吐舌疾病見剛腸燕寢鬚眉在春鐙骨肉凉葢棺猶布¶
被易簀只空嚢尚冀收遺草臨危絶諫章治安難畫䇿¶
存殁易沾裳銅馬三軍憊金戈萬户瘡鼓鼙思大將肺腑托¶
天王富貴¶
<pb:KR4f0022_WYG_011-19b>¶
恩宜報艱難志敢忘寒蟬咽危露鳴鳯集髙岡天路嗟¶
顛折泉臺恨𣺌茫孤兒將旅櫬十口寄邊疆黯黮初扃¶
戸凄清舊直房此行歌薤露何地哭悲楊素幕逢寒食歸¶
舟傍戰場關山塵漠漠江漢路蒼蒼宿草樵蘓亂新阡燧¶
火荒大名身寂寞流慟淚滄浪哀輓交期罷千秋有范張¶
　　丙辰元旦雪¶
嵗除梅蘂破夜半雪花翻物色流年換生涯舊俗存風¶
雲含萬象燈火閉千門馬跡春城蚤鐘聲朔塞昏自須¶
<pb:KR4f0022_WYG_011-20a>¶
迷玊勒難可辨金根潤點銅龍漏光添白獸尊占農雜¶
憂喜望日别寒暄栢酒傳官舎椒盤憶故園歸田學耕¶
稼入社宴雞豚領取豐年瑞林廬老一村¶
　　早春野望¶
客舎凄迷黯己傷天涯悵望闕城傍雄闗過雁連春色¶
小苑昏鐘帶夕陽歸夢不禁鄉路濶旅魂空遶塞垣長¶
最憐野騎行吟處細草啼鶯入大荒¶
　　奉¶
<pb:KR4f0022_WYG_011-20b>¶
命祭告北鎮二首¶
使星十道出¶
王城獨奉函書到上京大漠北來沙磧盡神山東望海¶
雲生鶯花舊日朝¶
陵路楊栁春光出塞情曽是¶
翠華㳺歴處臨軒故遣侍臣行¶
雲霄北鎮興王地官屬東來(一作/宫)侍従年¶
御墨淋漓臣姓字神光縹緲¶
<pb:KR4f0022_WYG_011-21a>¶
帝山川經過玉輦生瑶草望秩金庭接瑞烟開國¶
龍飛根本重府寮奉使¶
聖恩偏¶
　　發京日作¶
皇家秩祀重名山曉别青霄侍従班行色單車趨朔漠¶
離心一夜滿燕闗平沙逺水春天濶細草穠花客路閒¶
咫尺銅龍隔清漏觚稜風雨夢魂間¶
　　宿通州明日送者返城寄諸公¶
<pb:KR4f0022_WYG_011-21b>¶
麗譙鼓角黯無聲鐘漏千門出¶
帝城使院一鐙寒夜語離亭殘酒别時情雁過塞路将¶
書去草長河梁送客行潞水東流却南下北人従此更¶
長征¶
　　征途聞笛¶
一片闗山春月明邉愁遥起故園情回思吹笛千門夜¶
落盡梅花送我行¶
　　赴北鎮得家書¶
<pb:KR4f0022_WYG_011-22a>¶
只問歸時更逺行髙堂書信語分明那知重灑征衫淚¶
又是并州别後情¶
　　晩次三河縣¶
九邉亭障逈斜日縣樓明接近千峯落排空萬馬行崩¶
騰山忽斷陡絶勢難平舊合臨泃水新開¶
駐蹕城荒烟知古戍野火問殘營草覆寒沙淺春連朔¶
氣生丘陵終不改道路若為情闗塞東來意蒼茫隔¶
帝京¶
<pb:KR4f0022_WYG_011-22b>¶
　　發薊州循燕山下行向玉田道中作¶
迴合青㝠路欲無馬蹄盡處出平蕪天臨絶塞圍沙漠¶
地湧連山接海隅近日喜開¶
三殿詔當時閒按九邊圖雕弓羽騎東逰壯却笑終生有棄繻¶
　　燕山¶
一重邉鎮百重山鳳翥龍騰向北還對峙太行為左輔¶
近連滄海作雄闗東西日月天門外開闢乾坤¶
帝座間頫視九州形勝大風雲直北戍樓閒¶
<pb:KR4f0022_WYG_011-23a>¶
　　豐潤道中¶
鵶鶻山前春鳥稀盧龍塞上雁長飛馬頭車軸紛如此¶
只送人行不送歸(馬頭車/軸山名)¶
　　次豐潤明日入永平界有懐京師故舊¶
漁陽春色晩二月尚凄凄山遶孤城濶天連野戍低征¶
途辭薊北客夢近遼西浭水朝京意含情惜解攜¶
　　灤州界上¶
路傍古時一隻堠沙際春日雙流谿古時曽見邉烽落¶
<pb:KR4f0022_WYG_011-23b>¶
春日惟聞野鳥啼¶
　　灤州¶
山勢長當靣峯巒忽四圍地經烽戍苦路遶塞天微邉¶
馬還東去春鴻故北飛扶蘇泉下水曾此映斜暉¶
　　宿七家嶺驛¶
桑柘青隂花藥紅殘春家寄五陵東行人兩地相思處¶
盡在寒鐙古驛中¶
　　北平懐古¶
<pb:KR4f0022_WYG_011-24a>¶
淺草寒沙路春風數騎行常思射虎石何處北平城沒¶
羽邉雲動收弦塞月横書生無燕頷因爾倍含情¶
　　次北平¶
薊門行已盡杳杳復孤征落日遼西郡春風右北平登¶
髙望逺海飲馬出長城不作闗山使誰知邉塞情¶
　　過永平懐故觀察宋荔裳二首(宋昔兵/備此郡)¶
東臨碣石觀滄海終古曺公一世雄汝在遼西懐徃蹟¶
振衣縹緲對天風(荔裳詩東臨碣石觀滄/海縹緲天風一振衣)¶
<pb:KR4f0022_WYG_011-24b>¶
杜陵詩盡人間意解道兼須入海求一巻文章數行淚¶
祗應流恨到滄洲¶
　　菟耳山¶
馬上盧龍塞鴻邉菟耳山流雲無定日飛雨過重闗古¶
木生空翠孤峯點細斑征途能暫息絶頂一躋攀¶
　　雙望堡¶
千里營平道青冥萬仞山烟烽雙望堡征戍㡬人還塞¶
栁春光斷邉鴻夕照閒蕭條懐古意匹馬近榆闗¶
<pb:KR4f0022_WYG_011-25a>¶
　　古榆闗¶
白草黄雲出亂山渝河東下古榆闗沙場多少征夫恨¶
行到長城慘客顔¶
　　望海店望山海闗¶
孤城連積水一綫見波瀾春色臨闗盡天風過海寒滄¶
溟今浩𣺌江漢日驚湍萬𣲖朝宗意登樓細細看¶
　　出山海闗二首¶
大漠孤城海氣生闗門漏盡野雞鳴邉鴻欲度低殘月¶
<pb:KR4f0022_WYG_011-25b>¶
曉角翻為出塞聲¶
角山闗下角聲殘口外桃林栁色寒客路長城今日盡¶
平沙萬里更漫漫¶
　　出闗有懐府寮諸公¶
春衣灑酒别長安二月貂裘出塞寒青草不生烽戍地¶
黄沙己漲海雲端鶯花禁苑邉城隔雨雪闗山客路殘¶
殿上羣公應宴賞東華歸馬簇金鞍¶
　　出闗門百里宿沙河站¶
<pb:KR4f0022_WYG_011-26a>¶
闗南滄海浮天盡漠北連峯拔地青一片山河圍鄣塞¶
㡬家烟火接邉庭遼歌調苦風還斷蘆酒愁多夜易醒¶
卻喜¶
皇威臨絶域鎮東門户不須扃(山海闗東/門曰鎮東)¶
　　雨宿沙石所¶
野隂連暮色萬里接邉空古蹟黄昏雨沙塲慘淡風客¶
行烟火外春盡道途中茅店雞栖早驅車越大東¶
　　寒食日錦州道中¶
<pb:KR4f0022_WYG_011-26b>¶
冷節闗山外邉沙暗玉鞍海天常欲雨春路自多寒三¶
月草未緑長安花己殘隂風吹錦水落日正漫漫¶
　　次錦州¶
世祖龍興日旌旗向此行風雲随尺土旄鉞壯孤城萬¶
嵗還思沛¶
先朝久厭兵山靈盤重鎮應悉使臣情¶
　　清明日抵十三山下(五代史胡嶠北行記十/三山去幽燕二千里)¶
鴨江春水鴨頭平木葉風髙葉未生客路不知行近逺¶
<pb:KR4f0022_WYG_011-27a>¶
十三山下過清明¶
　　廣寧齋居使院遥望北鎮十二韻¶
碣石三韓外扶桑萬國東幽營分地險青冀接天崇華¶
葢垂垂秀芙蓉片片工六重紛揜抱定位屹當中平冕¶
疑羣帝桓圭儼上公生成思擘畫巧絶歎鴻濛望秩存¶
虞典随刋省禹功晩霞舒疊浪斜照貫晴虹滄海縈襟¶
帶恒山配闕宫神光終古在嶽祀至今同芝檢傳¶
王命瑶函啟薄躬齋心塵壒外始儗躡蒼穹¶
<pb:KR4f0022_WYG_011-27b>¶
　　北鎮祭告禮成紀述二首¶
崔巍坐鎮朔方孤北嶽東來勢欲無襟帶江湘參赤帝¶
神靈烟雨鎻雄都祠壇有路通天表禪草當年問地圖¶
親見五雲籠輦道三聲¶
萬嵗尚傳呼¶
法駕東廵海上迴旌旗萬乘拂天來自經¶
玉趾披階草遂發金錢作殿材風入沛宫曽起舞雲深¶
芒碭一徘徊小臣奉使名山日擁節還如忝後陪¶
<pb:KR4f0022_WYG_011-28a>¶
　　閭陽驛留别廣寧令張雲麓¶
更盡陽闗酒一杯故人三日共裵&KR0966;桃花洞口尋春入¶
木葉山頭並騎來地是¶
先皇湯沐邑君非百里簿書才邉沙逺使歸心切卻為¶
臨岐首重回¶
　　入闗見春草¶
去時春草白來時春草青塞上草生晩客行還未停¶
　　覺華島¶
<pb:KR4f0022_WYG_011-28b>¶
昔聞滄海東南外今見丹梯咫尺間孤島拍浮萬里水¶
夕陽縹緲三神山蜃樓雲霧連空幻貝闕蛟龍礙徃還¶
最訝根蟠無厚地忘情不覺在人寰¶
　　大陵河夜風雷¶
隂風何漠漠流水自凄凄近海奔雷壯臨邉苦霧低空¶
城鬼火出廢壘戍烏啼野店寒更斷無眠聽曙雞¶
　　杏山¶
千里三春使節回遼陽不見一花開杏山小店雙桃樹¶
<pb:KR4f0022_WYG_011-29a>¶
細蕊稀枝亂後栽¶
　　急水河¶
急水河深水急流歸人三月滯邉州石尤風解留行客¶
惆悵車輪與馬頭¶
　　歡喜嶺有慢水河¶
歡喜嶺前慢水流歸人歡喜去人愁歸來也是天涯客¶
家在千山萬水頭¶
　　歸路¶
<pb:KR4f0022_WYG_011-29b>¶
秦城唐壘逺經過回首蒼凉秖浩歌塞外連山何處盡¶
海邉隂雨一春多野無烽燧如烟火村有蓬蒿似薜蘿¶
稍喜闗門歸路近穠花深栁未蹉跎¶
　　入闗¶
出塞今為入塞行東來萬里盡長城平沙古堠孤烟色¶
落日危樓暮角聲逺近青山如故國淺深春草是¶
王程紅塵荏苒征人老不見關門紫氣生¶
　　闗樓¶
<pb:KR4f0022_WYG_011-30a>¶
壁壘髙樓壯旌旗古鎮尊塞風春不斷邉日晝長昏悲¶
角闗雲動孤城海氣翻徃來慿弔意辭賦欲銷魂¶
　　闗門館舎後樓晩登¶
一片青山勢壓城晩風樓上海濤聲滄溟萬里堪乘興¶
無那鄉心日夜生¶
　　澂海樓觀海¶
雲起碧空盡潮來紫浪翻有天浮晝夜無地著乾坤日¶
月還髙下蛟龍自吐吞乘桴知聖意浩蕩與誰論¶
<pb:KR4f0022_WYG_011-30b>¶
　　榆闗驛見桃花¶
東行霜草白成堆栁塞桃林待我來誰道榆闗春色晩¶
花開時節使車廽¶
　　姜女祠¶
誰築長城萬里長至今片石對蒼茫輼輬風起鮑魚亂¶
得似空祠一瓣香¶
　　姜女墳¶
秦皇抔土今安在六國君卿劇可憐何似望夫山上石¶
<pb:KR4f0022_WYG_011-31a>¶
不随海水變桑田¶
　　入闗雜題二首¶
今年馬上過春風闗西花栁村村同栁葉可憐濃淡緑¶
桃花解愛淺深紅¶
山遶盧峰水遶城栁烟漠漠弄春晴銷魂橋上重回首¶
短葉長條太有情¶
　　夷齊廟¶
清聖祠堂滄海邉首陽徃事尚依然崢嶸泰伯興周日¶
<pb:KR4f0022_WYG_011-31b>¶
寂寞成湯放桀年萬世君臣今論定古來兄弟㡬人傳¶
只將一勺灤江水捋取山薇薦豆籩¶
　　同永平唐太守灤州吴守灤河放舟晩登偏凉汀¶
　　　二首¶
灤江極浦移舟逺桼水交流放櫂寛隔渚濛濛空翠合¶
連波淼淼夕陽殘漁村門巷桃花映佛寺樓臺石筍攢¶
晩泊謝公棲隠處欲攜襆被宿層巒¶
黄洛城西歴翠微金泉亭北頫斜暉落花低檻時霑酒¶
<pb:KR4f0022_WYG_011-32a>¶
細雨深林不濕衣丹頂霞明雛鶴小銀鱗水長&KR2087;魚肥¶
也従仙吏銷憂到歸夢江湖憶釣磯¶
　　使還次通州感成¶
蹤跡飄蓬不可尋落花芳草暮愁侵何堪客路來歸日¶
翻似離亭送别心宫闕長安紅日近闗河親舍白雲深¶
他時卧隠柴荆裏記取東㳺塞上吟¶
　　次韻益都相公重陽前一日萬栁堂讌集二首¶
曉随丞相鳳池頭晩接花茵想勝㳺萬里㨗書頻送喜¶
<pb:KR4f0022_WYG_011-32b>¶
一時佳節倍銷憂松風有夢懐温樹魚水多情羡野鷗¶
不盡謝公絲竹興邉機尊爼在前籌¶
勝蹟王孫萬栁賖相公清興𣺌雲霞(元廉希憲萬栁堂/在京城南趙文敏)¶
(諸公常讌集其中今公/名其堂曰萬栁以此也)黄塵漠漠雙蓬鬢艶蕊凄凄舊¶
菊花見說登臨猶昨日笑憐嵗月屬官家何時蠟屐陪¶
歡讌也比參軍落帽紗(益都一日朝㑹出此二詩謂故/相國徐立齋曰終當譲此公)¶
　　送曺頌嘉還江隂¶
峨眉仙子建安流㳺戲蓬萊殿上頭兩制絲綸新史筆¶
<pb:KR4f0022_WYG_011-33a>¶
五湖烟水舊扁舟鱸魚解愛江東美代馬長懸冀北愁¶
霑灑一杯文字酒離魂去住結綢繆¶
　　陳將軍忠愍輓詞¶
雄盼秦闗指蜀江將軍才氣世無雙身經百戰曾輕敵¶
功葢諸侯早受降夜雪移營嚴號令天寒伏甲近麾幢¶
竟須遺恨安危䇿涇水含悲急隴瀧¶
　　白髪¶
白髪長頭鬢含情今奈何榮枯堪一笑身世付髙歌夜¶
<pb:KR4f0022_WYG_011-33b>¶
雨雁聲斷秋燈人語多殘花掩深户吾欲保天和¶
　　寫懐¶
日月速如此歡娱得未曾滑稽吾豈敢禮樂力難勝舊¶
事青春隔流年白髪増文章聊自戲送老漸無慿¶
　　夜出閣門口號¶
宫樹栖鵶啼滿林晩風人閉閣門深黄昏騎馬秋河上¶
只有清波映客心¶
　　閱武西苑紀事六首¶
<pb:KR4f0022_WYG_011-34a>¶
繚牆北靣苑門開曽侍¶
先皇羽獵來武帳前頭親校射當今¶
聖主是雄才¶
點筆螭頭嵗月長玉階龍尾步廻翔新教扈蹕參天老¶
賜坐從容近¶
御牀¶
舞劍鳴弓决射侯姓名爭在上三頭¶
重瞳香案親題與司馬前將¶
<pb:KR4f0022_WYG_011-34b>¶
御札收¶
萬方送喜¶
聖躬勞試武連朝備六弢不似唐家選文士狀頭先進¶
鬱輪袍¶
龍武新軍舊羽林技穿楊葉中飛禽更教射與諸人看¶
一箭¶
君王用意深¶
飲馬龍池駐栁營山河萬里接昆明樓船水戰今都罷¶
<pb:KR4f0022_WYG_011-35a>¶
巳見弓刀定太平¶
　¶
　¶
　¶
　¶
　¶
　¶
　¶
<pb:KR4f0022_WYG_011-35b>¶
　¶
　¶
　¶
　¶
　¶
　¶
　¶
　午亭文編巻十一¶
